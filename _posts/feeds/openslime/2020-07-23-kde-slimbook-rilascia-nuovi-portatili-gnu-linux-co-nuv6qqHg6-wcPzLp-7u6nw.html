---
author: Francesco Palmas
canonical_url: https://openslime.it/2020/07/kde-slimbook-amd/
date: '2020-07-23T16:25:00'
excerpt: '<p><img alt="Slimbook con KDE Plasma" class="attachment-post-thumbnail size-post-thumbnail
  wp-post-image" height="1080" src="https://openslime.it/wp-content/uploads/2020/07/slimbook-3.jpg"
  width="1920" /></p>

  <p>Hai sempre desiderato un portatile GNU/Linux con AMD Ryzen? Guardando vari store
  su Internet trovi il TUXEDO Pulse 15 e sei quasi tentato a comprarlo. Ma prima di
  prendere la tua decisione, lascia che ti mostri quest&#8217;altra alternativa da
  non sottovalutare: KDE Slimbook. Questo portatile, nato dalla collaborazione tra
  KDE e il produttore di computer [&#8230;]</p>

  <p>L''articolo <a href="https://openslime.it/2020/07/kde-slimbook-amd/" rel="nofollow">KDE
  Slimbook rilascia nuovi portatili GNU/Linux con AMD Ryzen</a> proviene da <a href="https://openslime.it"
  rel="nofollow">OpenSlime</a>.</p>'
image: assets/media/nuv6qqHg6-wcPzLp-7u6nw-AixIQ9nRCOybkO7LS23buQ.webp
source: openslime
tags:
- Computer
- Linux
- News
- News (Linux)
- News (PC)
- AMD
- AMD Ryzen
- gnu/linux
- KDE Neon
- KDE Slimbook
- Slimbook
title: KDE Slimbook rilascia nuovi portatili GNU/Linux con AMD Ryzen
---
<div>
<p>Hai sempre desiderato un portatile GNU/Linux con AMD Ryzen? Guardando vari store su Internet trovi il <a href="https://openslime.it/2020/07/tuxedo-pulse-15" target="_blank" rel="noreferrer noopener">TUXEDO Pulse 15</a> e sei quasi tentato a comprarlo. Ma prima di prendere la tua decisione, lascia che ti mostri quest&#8217;altra alternativa da non sottovalutare: <strong>KDE Slimbook</strong>.</p>



<p>Questo portatile, nato dalla collaborazione tra KDE e il produttore di computer spagnolo Slimbook, raggiunge finalmente la sua terza generazione con un cambiamento radicale riguardo al comparto tecnico: la CPU passa infatti da Intel a <strong>AMD Ryzen</strong> serie 4000.</p>



 
<h2 class="wp-block-heading"> KDE Slimbook 3&#170; gen, caratteristiche</h2>



 



<p>Il nuovo KDE Slimbook &#232; disponibile in due versioni: uno da <strong>14&#8243;</strong> (destra) e uno da <strong>15.6&#8243;</strong> (sinistra).</p>



<p>Le differenze tra questi due modelli sono solamente nello schermo, nel peso e <strong>nella batteria</strong>: quello da 15.6&#8243; pesa 1.5 kg e ha 96 Wh di batteria che pu&#242; durare fino a <strong>9 ore</strong> con un utilizzo normale; mentre quello da 14&#8243; pesa solo 1 kg e ha 47 Wh di batteria che pu&#242; durare fino a <strong>5 ore</strong>. Il resto dell&#8217;hardware &#232; identico.</p>



 



<p>Rispetto alla seconda generazione del KDE Slimbook, il cambiamento pi&#249; evidente sta nella CPU: in questo portatile troviamo un <strong>AMD Ryzen 7 4800H</strong>, con 8 core e 16 threads, con 2.9GHz di base che pu&#242; arrivare fino a 4.2Ghz. La GPU &#232; un AMD Radeon RX Vega 7.</p>



 



<p>Il telaio del portatile &#232; in lega di magnesio ed &#232; spesso meno di 20 millimetri. Il design del KDE Slimbook risulta elegante, moderno e bello al tatto.</p>



<p>Lo schermo del KDE Slimbook &#232; un <strong>IPS Full HD</strong> (1920&#215;1080) a 60Hz. La copertura sRGB &#232; a 100% e ha buoni angoli di visione grazie alla tecnologia IPS.</p>



<p>Riguardo alle memorie, il modello base prevede 8GB di RAM DDR4, con supporto Dual-Channel, da <strong>3200MHz</strong> e 250GB di SSD <strong>NVMe</strong>. &#200; possibile aumentarle fino a 64GB sulla RAM e fino a 2TB sull&#8217;SSD.</p>



 



<p>A livello di connettivit&#224; ha tutto il necessario per utilizzare KDE Slimbook al meglio, con 2 porte USB 3.0, una porta USB 3 Type-C e una 2.0, una porta HDMI e una porta Ethernet (RJ45). Include il Wi-Fi (Intel Wifi 6 AX200).</p>



<p>Come sistema operativo preinstallato ha <strong>KDE Neon</strong>, una distro creata proprio dalla community di KDE e basata su Ubuntu con l&#8217;ultima versione di KDE Plasma. Non si pu&#242; scegliere altri SO durante l&#8217;ordine del prodotto, ma nulla vieta di rimuovere direttamente KDE Neon appena si ha tra le mani il portatile e metterci la distro che si vuole.</p>



<h2 class="wp-block-heading"> Specifiche tecniche</h2>



 



<ul><li>CPU AMD Ryzen 4800H;</li><li>GPU AMD Radeon RX Vega 7;</li><li>Display da 14&#8243;/15.6&#8243; IPS Full HD, 100% sRGB, 60Hz;</li><li>Tastiera completa e retroilluminata, con layout spagnolo, inglese, tedesco e francese (per l&#8217;italiano bisogna selezionare Others e specificare il layout nei commenti durante l&#8217;ordine). Al posto del tasto Windows c&#8217;&#232; il logo di KDE Plasma;</li><li>Touchpad multi-gesture con pulsanti integrati;</li><li>Batteria da 47 Wh (14&#8243;) o 92.6 Wh (15.6&#8243;);</li><li>RAM a partire da 8GB (fino a 64GB), DDR4 3200 MHz con supporto Dual-Channel;</li><li>SSD a partire da 250GB (fino a 2TB), NVMe;</li><li>Ethernet (RJ45) e Wi-Fi (Intel Wifi 6 AX200);</li><li>Webcam, microfono e casse d&#8217;audio incluse.</li></ul>



<p>La versione 14&#8243; parte da <strong>899&#8364;</strong>, mentre quella 15.6&#8243; da <strong>929,90&#8364;</strong> con garanzia di 2 anni. Clicca sul pulsante se lo vuoi acquistare &#128578;</p>


<p><a href="https://slimbook.es/en/store/slimbook-kde" target="_blank" rel="noopener noreferrer"><span class="td_btn td_btn_lg td_round_btn">Store Slimbook</span></a></p>
<p><a href="https://kde.slimbook.es/" target="_blank" rel="noopener noreferrer"><span class="td_btn td_btn_lg td_round_btn">KDE Slimbook (pagina dedicata)</span></a></p>


<p>Che ne pensate di questo nuovo portatile &#8220;marchiato KDE&#8221;? Fatecelo sapere qui sotto nei commenti.</p>



 



 
    </div>