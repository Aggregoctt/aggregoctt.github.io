---
author: Francesco Palmas
canonical_url: https://openslime.it/2020/07/tuxedo-pulse-15/
date: '2020-07-23T12:25:00'
excerpt: '<p><img alt="" class="attachment-post-thumbnail size-post-thumbnail wp-post-image"
  height="1151" src="https://openslime.it/wp-content/uploads/2020/07/pulse15-copertina.jpg"
  width="2265" /></p>

  <p>Quando si parla di portatili, e non solo, con preinstallato una distro GNU/Linux,
  sbuca sempre fuori il nome TUXEDO, un produttore di hardware tedesco e anche uno
  dei migliori nel settore computer rivolti agli utenti del pinguino. Oltre ai loro
  portatili basati su Intel, ci sono anche quelli basati su AMD. TUXEDO quindi ha
  deciso [&#8230;]</p>

  <p>L''articolo <a href="https://openslime.it/2020/07/tuxedo-pulse-15/" rel="nofollow">TUXEDO
  Pulse 15: un ultrabook GNU/Linux con AMD Ryzen 4ª gen.</a> proviene da <a href="https://openslime.it"
  rel="nofollow">OpenSlime</a>.</p>'
image: assets/media/bltnK6thJPweYjYDDrmQIw-IOhHZSWbFYUyMrsc9dGqxA.webp
source: openslime
tags:
- Computer
- Linux
- News
- News (Linux)
- News (PC)
- AMD
- AMD Ryzen
- gnu/linux
- linux
- Pulse 15
- TUXEDO
title: 'TUXEDO Pulse 15: un ultrabook GNU/Linux con AMD Ryzen 4ª gen.'
---
<div>
<p>Quando si parla di portatili, e non solo, con preinstallato una distro GNU/Linux, sbuca sempre fuori il nome TUXEDO, un produttore di hardware tedesco e anche uno dei migliori nel settore computer rivolti agli utenti del pinguino.</p>



<p>Oltre ai loro portatili basati su Intel, ci sono anche quelli basati su AMD. TUXEDO quindi ha deciso di aggiornare la lista di quest&#8217;ultima, annunciando il <strong>Pulse 15</strong>, il nuovo ultrabook con AMD Ryzen di quarta generazione.</p>



 
<h2 class="wp-block-heading"> TUXEDO Pulse 15, caratteristiche</h2>



<p>Pulse 15 &#232; un portatile che mira ad essere elegante e comodo da usare: 16.6 mm di spessore, ha il telaio in lega di magnesio e pesa solo 1.5 kg.</p>



 



<p>All&#8217;interno troviamo il processore, con il nuovo <strong>AMD Ryzen 7 4800H</strong>, un 8-core e 16 threads che gira fino a 4.2 GHz, oppure <strong>AMD Ryzen 5 4600H</strong>, un 6-core e 12 threads che arriva fino a 4.0 GHz. Le GPU sono rispettivamente RX Vega 7 oppure RX Vega 6.</p>



 



<p>Include una batteria a polimeri di litio da 91 Wh che garantisce 20 ore in standby con luminosit&#224; del display al minimo e <strong>ben 10 ore</strong> a luminosit&#224; media guardando video in 1080p.</p>



 



<p>Parlando di risoluzione, il Pulse 15 ha uno schermo <strong>IPS</strong> in Full HD (1920&#215;1080) da <strong>15.6</strong> pollici a 60Hz. Ha un&#8217;ottima gamma colori, con copertura <strong>sRGB al 100%</strong> e buoni angoli di visione grazie alla tecnologia IPS.</p>



<p>Riguardo alle memorie, il modello base parte con 8GB di RAM DDR4 a 2666MHz e 250GB di SSD SATA 3, ma pu&#242; essere configurato per arrivare fino a 64GB di RAM a 3200MHz e 2TB di SSD NVMe PCIe.</p>



 



<p>A livello di porte ha tutto quello che serve per un portatile di questo tipo, con 2 USB 3.2 Type-A, una USB 3.2 Type-C, una porta HDMI 2.0 con HDCP, una porta ethernet Gigabit, jack audio e lettore microSD.</p>



<p>Il sistema operativo scelto di default &#232; <strong>TUXEDO_OS 20.04 LTS</strong>, una distro GNU/Linux basata su Ubuntu con Budgie DE. &#200; possibile comunque scegliere un&#8217;altra distro, come Ubuntu o openSUSE, o decidere di non includere nessun sistema operativo. &#200; possibile includere anche Windows 10 nel Pulse 15 (o in una VM VirtualBox), pagando la relativa installazione e/o licenza.</p>



<h2 class="wp-block-heading"> Specifiche tecniche</h2>



 



<ul><li>CPU AMD Ryzen 5 4600H o Ryzen 7 4800H;</li><li>GPU AMD Radeon RX Vega 6 o RX Vega 7;</li><li>Display IPS Full HD da 15.6&#8243;, 100% sRGB, 60Hz;</li><li>Tastiera completa e retroilluminata, con ampia scelta per il layout (<strong>include l&#8217;italiano QWERTY</strong>). Al posto del tasto Windows c&#8217;&#232; un piccolo Tux a farti compagnia;</li><li>Touchpad multi-gesture con pulsanti integrati;</li><li>Batteria da 91.25 Wh, con alimentatore da 90 W;</li><li>RAM DDR4 a partire da 8GB Single-Channel (1&#215;8) fino a 64GB Dual-Channel (2&#215;32);</li><li>Uno slot SSD M.2 per inserire un disco SATA 3 o PCIe/NVMe;</li><li>Gigabit LAN (Realtek RTL8168/8111); Wi-Fi e Bluetooth 5.1 (Intel Dual Band Wi-Fi 6 AX 200)</li><li>Webcam HD e microfono; due speaker da 2W.</li></ul>



<p>La versione base parte da <strong>896&#8364;</strong> con garanzia di 2 anni (espandibile fino a 5 anni) e sar&#224; disponibile dal 17 agosto. Clicca sul pulsante sotto per preordinarlo &#128521;</p>


<p><a href="https://www.tuxedocomputers.com/en/Linux-Hardware/Linux-Notebooks/15-16-inch/TUXEDO-Book-Pulse-15-Gen1.tuxedo" target="_blank" rel="noopener noreferrer"><span class="td_btn td_btn_lg td_round_btn">TUXEDO Pulse 15</span></a></p>


<p>Che ne pensate di questo nuovo portatile TUXEDO? Fatecelo sapere qui sotto nei commenti.</p>



 
    </div>