---
author: Alessandro Zangrandi
canonical_url: https://www.gamingtalker.it/notizie/135320/nintendo-switch-supera-152-12-milioni-unita-vendute-primi-dati-vendita-donkey-kong-country-returns-hd/
date: '2025-05-08T09:28:50'
excerpt: E Nintendo fornisce anche qualche stima su Nintendo Switch 2.
image: assets/media/hBYWLLGDZwtLNFTn6zdYAA-W3pFrZ6Xwh2j9hIZCLi0rw.webp
source: gamingtalker
tags:
- Nintendo Switch
- Nintendo Switch 2
- Notizie
- Nintendo
title: Nintendo Switch supera le 152.12 milioni di unit√† vendute, primi dati di vendita
  per Donkey Kong Country Returns HD
---
<div>
			
<p>Questa mattina Nintendo <a href="https://www.nintendo.co.jp/ir/pdf/2025/250508e.pdf" target="_blank" rel="noreferrer noopener">ha annunciato</a> i risultati finanziari per l'ultimo trimestre dell'anno fiscale precedente, conclusosi a marzo, rivelando nuovi dati di vendita per Nintendo Switch e le prime stime relative a Nintendo Switch 2.</p>



<p>Partendo dalla console gi&#224; disponibile sul mercato, Nintendo Switch ha raggiunto le 152.12 milioni di unit&#224; vendute nel mondo. Lo scorso trimestre sono state vendute 1.26 milioni di console, di cui 760.000 del modello OLED, 260.000 del modello base e 220.000 del modello Lite.</p>



<p>Per quanto riguarda i giochi in generale, Nintendo ha annunciato il superamento del miliardo e 390 milioni di copie vendute, di cui 31.43 milioni solo nello scorso trimestre. Tra i suoi ultimi titoli, Super Mario Party Jamboree ha raggiunto le 7.48 milioni di copie vendute, seguito da The Legend of Zelda: Echoes of Wisdom a quota 4.09 milioni e da Donkey Kong Country: Returns HD che ha debuttato con 1.27 milioni di copie vendute.</p>



<p>Parlando infine di Nintendo Switch 2, la casa di Kyoto ha fatto sapere che prevede di vendere 15 milioni di unit&#224; entro la fine dell'anno fiscale 2025, che terminer&#224; a marzo 2026. Nello stesso periodo l'azienda punta a vendere 45 milioni di copie di giochi per Nintendo Switch 2.</p>



<p>Vale la pena notare che queste previsioni di Nintendo Switch 2 riguardano solo i primi nove mesi di commercializzazione, in quanto la console sar&#224; disponibile dal 5 giugno. Ci&#242; significa che &#232; del tutto possibile che la piattaforma possa superare il suo predecessore nell'arco di 12 mesi, che aveva venduto quasi 18 milioni di unit&#224; nel mondo.</p>
		
						</div>