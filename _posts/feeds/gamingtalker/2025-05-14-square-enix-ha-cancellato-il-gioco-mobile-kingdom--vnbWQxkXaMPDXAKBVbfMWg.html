---
author: Alessandro Zangrandi
canonical_url: https://www.gamingtalker.it/notizie/135419/square-enix-cancellato-gioco-mobile-kingdom-hearts-missing-link/
date: '2025-05-14T10:48:03'
excerpt: L'azienda continua a lavorare su Kingdom Hearts 4.
image: assets/media/vnbWQxkXaMPDXAKBVbfMWg-GOheKSQyD8ScMqazR-DySQ.webp
source: gamingtalker
tags:
- Android
- iOS
- Notizie
- Kingdom Hearts Missing-Link
- Square Enix
title: Square Enix ha cancellato il gioco mobile Kingdom Hearts Missing-Link
---
<div>
			
<p>Con un comunicato pubblicato quest'oggi su Twitter, Square Enix ha annunciato di aver preso la decisione di cancellare lo sviluppo di <strong>Kingdom Hearts Missing-Link</strong>, titolo per mobile <a href="https://www.gamingtalker.it/notizie/93314/kingdom-hearts-missing-link-annunciato-per-ios-e-android/">rivelato nel 2022</a> il cui lancio, prima previsto per il 2024, <a href="https://www.gamingtalker.it/notizie/131619/kingdom-hearts-missing-link-rinviato-data-destinarsi/">era stato rinviato a data da destinarsi a novembre</a>.</p>



<p>"Abbiamo deciso di cancellare lo sviluppo di Kingdom Hearts Missing-Link. Ci scusiamo con tutti coloro che attendevano il lancio del gioco", ha scritto Square Enix nel comunicato.</p>



<p>"Anche se abbiamo lavorato duramente per far s&#236; che il gioco potesse essere apprezzato da molti giocatori, abbiamo constatato che sarebbe stato difficile offrire un servizio che sarebbe piaciuto per molto tempo, portandoci alla scelta della cancellazione del progetto".</p>



<p>"Vorremmo sfruttare l'occasione per ringraziare chi ci ha supportato nei diversi test in closed beta. Siamo davvero dispiaciuti di dover fare questo annuncio".</p>



 



 
		
						</div>