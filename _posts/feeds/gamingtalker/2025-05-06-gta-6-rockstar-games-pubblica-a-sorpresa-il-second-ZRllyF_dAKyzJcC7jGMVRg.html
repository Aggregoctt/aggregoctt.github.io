---
author: Alessandro Zangrandi
canonical_url: https://www.gamingtalker.it/notizie/135215/gta-6-rockstar-games-pubblica-sorpresa-secondo-trailer/
date: '2025-05-06T13:35:00'
excerpt: C'Ã¨ un nuovo trailer per GTA 6.
image: assets/media/ZRllyF_dAKyzJcC7jGMVRg-IlTmFBU5ekvlL6sbzJRepg.webp
source: gamingtalker
tags:
- Notizie
- PlayStation 5
- Xbox Series
- GTA 6
- Rockstar Games
- Video
title: 'GTA 6, Rockstar Games pubblica a sorpresa il secondo trailer: nuovi dettagli'
---
<div><blockquote class="wp-block-quote">
<p><strong>Jason Duval</strong></p>



<p>"Jason vuole una vita facile, ma le cose non fanno che complicarsi."</p>



<p>Jason &#232; cresciuto tra balordi e truffatori. Dopo un periodo passato nell'esercito per scrollarsi di dosso la sua complicata adolescenza, si ritrova nelle Keys a fare quello che gli riesce meglio, lavorando per i trafficanti di droga locali. Forse &#232; arrivato il momento di cercare qualcosa di nuovo.</p>



<p>"Se succede qualcosa, ci sono io con te. Un'altra giornata in paradiso, vero?"</p>



<p>Incontrare Lucia potrebbe essere la cosa migliore o peggiore che gli sia mai capitata. Jason sa quale delle due preferirebbe, ma ancora non &#232; chiaro.</p>



 



<p><strong>Lucia Caminos</strong></p>



<p>"Il padre di Lucia le ha insegnato a combattere appena ha imparato a camminare."</p>



<p>Da allora, la vita non le ha dato tregua. Combattendo per la sua famiglia &#232; finita nel penitenziario della Leonida, da cui &#232; uscita per pura fortuna. Lucia ha imparato la lezione: d'ora in poi, solo decisioni avvedute.</p>



<p>Lucia desidera soprattutto la bella vita che sua madre sogna da quando erano a Liberty City, ma invece di limitarsi a sognare &#232; pronta a prendere in mano la situazione.</p>



<p>"L'unica cosa che conta &#232; chi conosci e quello che hai."</p>



<p>Appena uscita di prigione e pronta a cambiare le carte in tavola a suo favore, Lucia &#232; determinata a seguire il suo piano. A qualsiasi costo. </p>



<p>"Una vita insieme a Jason potrebbe essere la sua via d'uscita."</p>



 



<p><strong>Cal Hampton</strong></p>



<p>E se tutto quello che c'&#232; su Internet fosse vero?</p>



<p>Cal &#232; un amico di Jason e anche lui &#232; un socio di Brian. Si sente tranquillo soprattutto quando sta a casa a spiare le frequenze della guardia costiera con qualche birra e alcune schede private del browser aperte.</p>



<p>"Troppi uccelli se ne volano in giro perfettamente in formazione. Sono gli psicopatici a comandare. Abituatici."</p>



<p>Cal vive felicemente ai margini dell'America. La paranoia occasionale d&#224; il meglio di s&#233; in compagnia, ma il suo amico Jason ha progetti pi&#249; grandi.</p>



 



<p><strong>Boobie Ike</strong></p>



<p>"Il cuore del Jack of Hearts."</p>



<p>A Vice City, Boobie &#232; una leggenda&#8230; e si comporta come tale. &#200; uno dei pochi ad aver trasformato il suo passato sulla strada in un impero che spazia dal settore immobiliare a uno strip club e uno studio di registrazione. Boobie sorride sempre, tranne quando &#232; il momento di parlare d'affari.</p>



<p>"I soldi del club mandano avanti lo studio e i soldi della droga mandano avanti tutta la baracca. Solo pezzi di prima qualit&#224;."</p>



<p>Boobie pu&#242; sembrare uno che pensa solo a se stesso, ma la cosa a cui tiene di pi&#249; &#232; la sua collaborazione con l'aspirante magnate della musica Dre'Quan per la Only Raw Records. Adesso hanno solo bisogno di una hit.</p>



 



<p><strong>Dre'Quan Priest</strong></p>



<p>"Only Raw&#8230; Records"</p>



<p>Dre'Quan &#232; sempre stato pi&#249; un arrivista che un gangster. Anche quando spacciava per le strade per sbarcare il lunario, ha sempre avuto l'obiettivo di sfondare nel mondo della musica.</p>



<p>"La gente che balla mi fa da talent scout. Se un brano ha successo, i DJ lo passano a manetta. Adesso siete con la nostra etichetta."</p>



<p>Ora che ha messo sotto contratto le Real Dimez, Dre'Quan pu&#242; smettere di organizzare spettacoli nello strip club di Boobie e puntare alla scena di Vice City.</p>



 



<p><strong>Real Dimez</strong></p>



<p>"Video virali. Hook virali."</p>



<p>Bae-Luxe e Roxy, alias Real Dimez, sono amiche dai tempi delle superiori. Le due sono riuscite a trasformare in soldi il periodo passato a ripulire gli spacciatori locali, con pezzi rap piccanti e una presenza costante sui social.</p>



<p>"All my dimes in this club. Meet my twin, make it a dub. A una hit di distanza dalla fama."</p>



<p>Un singolo di successo con il rapper locale DWNPLY &#232; stato un punto di svolta per le Real Dimez. Ora, cinque anni e tantissimi problemi dopo, sono sotto contratto con la Only Raw Records e sperano che il miracolo si ripeta.</p>



 



<p><strong>Raul Bautista</strong></p>



<p>"L'importanza dell'esperienza."</p>



<p>Sicuro di s&#233;, affascinante e astuto: Raul &#232; un esperto rapinatore di banche, sempre in cerca di talenti pronti a correre i rischi che comportano le ricompense pi&#249; grandi.</p>



<p>"La vita &#232; piena di sorprese. Faremmo bene a ricordarcelo tutti. I professionisti sanno adattarsi."</p>



<p>L'avventatezza di Raul fa alzare la posta a ogni colpo. Prima o poi, la sua banda dovr&#224; giocarsi il tutto per tutto o ritirarsi dal tavolo.</p>



 



<p><strong>Brian Heder</strong></p>



<p>"Cosa c'&#232; di meglio di un Mudslide al tramonto?"</p>



<p>Brian &#232; il tipico trafficante di droga dell'epoca d'oro del contrabbando nelle Keys. Traffica ancora tramite la sua rimessa nautica insieme a Lori, la sua terza moglie. Brian la sa abbastanza lunga da lasciar fare agli altri il lavoro sporco per conto suo.</p>



<p>"In quell'aereo ho trasportato cos&#236; tanta erba da far volare tutto lo Stato della Leonida. Sembra uno dei vagabondi che puoi incontrare nelle spiagge della Leonida, ma si muove come uno squalo bianco."</p>



<p>Brian lascia vivere Jason gratuitamente in una delle sue propriet&#224;, purch&#233; lo aiuti con qualche riscossione forzata e passi ogni tanto ad assaggiare la sangria di Lori.</p>



 
</blockquote>



</div>