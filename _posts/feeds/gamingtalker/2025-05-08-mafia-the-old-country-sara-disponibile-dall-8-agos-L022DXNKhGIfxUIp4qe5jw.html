---
author: Anthony Pacilli
canonical_url: https://www.gamingtalker.it/notizie/135322/mafia-the-old-country-disponibile-8-agosto-aperti-preordini/
date: '2025-05-08T15:12:26'
excerpt: Mafia ha una data d'uscita, e un prezzo particolarmente basso.
image: assets/media/L022DXNKhGIfxUIp4qe5jw-4lC21nJfzZbq8V3tCzhbCw.webp
source: gamingtalker
tags:
- Notizie
- PC
- PlayStation 5
- Xbox Series
- 2K Games
- Hangar 13
- 'Mafia: The Old Country'
title: 'Mafia: The Old Country sar√† disponibile dall''8 agosto, aperti i preordini'
---
<div>
			
<p>Mafia: The Old Country &#232; ora disponibile per il preordine su PlayStation 5 e Xbox Series X|S, e per il pre-acquisto su PC tramite Steam. Il nuovo capitolo della celebre saga firmata 2K e Hangar 13 sar&#224; lanciato ufficialmente il prossimo <strong>8 agosto 2025</strong>, e sar&#224; acquistabile in due edizioni: <strong>Standard Edition</strong> e <strong>Deluxe Edition</strong>.</p>



<p>Entrambe le versioni saranno proposte a un prezzo competitivo: <strong>49,99 euro</strong> per la Standard Edition e <strong>59,99 euro</strong> per la Deluxe Edition. Gli sviluppatori sottolineano come Mafia: The Old Country offra un'esperienza narrativa lineare di alta qualit&#224;, compatta e curata, che non richiede un impegno di tempo eccessivo, ma &#232; capace di lasciare il segno, suggerendo quindi un gioco con una lunghezza di gioco ridotta.</p>



<p>Ambientato nella Sicilia dei primi del '900, il gioco racconta le origini del crimine organizzato attraverso la storia di Enzo Favara, un giovane determinato a sopravvivere e a conquistarsi un posto nella temuta famiglia criminale dei Torrisi. Dopo un'infanzia segnata dalla durezza del lavoro forzato, Enzo &#232; pronto a rischiare tutto per diventare un uomo d'onore. La sua fedelt&#224; alla Cosa Nostra, con tutto il potere, le tentazioni e i pericoli che ne derivano, &#232; racchiusa in una verit&#224; semplice ma inesorabile: <strong>"La famiglia richiede sacrifici".</strong></p>



<p>L'avventura si sviluppa in terza persona e si distingue per l'elevato livello di realismo, la narrazione cinematografica e la qualit&#224; visiva che contraddistingue la serie "Mafia". In un'epoca segnata da faide sanguinose, omicidi rituali e armi rudimentali come stiletto e fucili a canne mozze, i mafiosi percorrono a piedi, a cavallo o a bordo di primitive automobili i territori delle loro attivit&#224; criminali.</p>



<p>Preordinando o pre-acquistando Mafia: The Old Country, sia in Standard che in Deluxe Edition, si ricever&#224; il pacchetto bonus "Soldato Pack", che include oggetti cosmetici e un amuleto con effetto passivo da equipaggiare in gioco.</p>



 



<p>Il "Soldato Pack" contiene:</p>



<ul class="wp-block-list">
<li>Outfit "Soldato"</li>



<li>Coltello "Scannaturi Speciale"</li>



<li>Cavallo "Tesoro" con accessori</li>



<li>Amuleto "Lupara"</li>
</ul>



<p><strong>Contenuti Deluxe Edition</strong></p>



<p>La <strong>Deluxe Edition</strong> di "Mafia: The Old Country" permette di immergersi nel mondo criminale siciliano con stile, grazie a una ricca selezione di contenuti bonus esclusivi.</p>



<p>Include:</p>



<ul class="wp-block-list">
<li>Gioco base completo</li>



<li><strong>Padrino Pack</strong>
<ul class="wp-block-list">
<li>Fucile "Lupara Speciale"</li>



<li>Pistola "Vendetti Speciale"</li>



<li>Amuleto "Immortale"</li>



<li>Outfit "Padrino"</li>



<li>Coltello "Stiletto Speciale"</li>



<li>Limousine "Eckhart Speciale"</li>



<li>Cavallo "Cosimo" con accessori</li>
</ul>
</li>



<li><strong>Gatto Nero Pack</strong>
<ul class="wp-block-list">
<li>Pistola "Bodeo Nero"</li>



<li>Amuleto "Velocit&#224;"</li>



<li>Outfit "Gatto Nero"</li>



<li>Auto da corsa "Carozella Nero"</li>
</ul>
</li>



<li><strong>Bonus digitali</strong>
<ul class="wp-block-list">
<li>Artbook digitale</li>



<li>Colonna sonora originale</li>
</ul>
</li>
</ul>



<p>Oltre ai due pacchetti cosmetici, la Deluxe Edition offre anche materiali extra accessibili al lancio: l'artbook digitale, con concept art e approfondimenti sullo sviluppo del gioco, e la colonna sonora originale composta da <strong>BT (Brian Transeau)</strong>, eseguita dalla <strong>Czech National Symphony Orchestra</strong> e arricchita da brani tradizionali siciliani arrangiati da <strong>Peter McConnell</strong>.</p>



 



<p>Mafia: The Old Country uscir&#224; l'8 Agosto per PC, PS5 e Xbox Series al costo di 49.99 euro.</p>
		
						</div>