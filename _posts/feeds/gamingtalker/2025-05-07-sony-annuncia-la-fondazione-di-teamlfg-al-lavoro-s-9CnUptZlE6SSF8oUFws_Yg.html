---
author: Alessandro Zangrandi
canonical_url: https://www.gamingtalker.it/notizie/135314/sony-annuncia-fondazione-teamlfg-lavoro-gioco-action-squadre/
date: '2025-05-07T16:49:21'
excerpt: Un nuovo studio entra nella famiglia PlayStation Studios.
image: assets/media/9CnUptZlE6SSF8oUFws_Yg-y0tpu5-f_R1eUSGy-fO34g.webp
source: gamingtalker
tags:
- Notizie
- Sony Interactive Entertainment
- teamLFG
title: Sony annuncia la fondazione di teamLFG, al lavoro su un gioco action a squadre
---
<div>
			
<p>Sony <a href="https://blog.it.playstation.com/2025/05/07/diamo-il-benvenuto-a-teamlfg-nella-famiglia-playstation-studios/" target="_blank" rel="noreferrer noopener">ha annunciato</a> oggi la formazione di <strong>teamLFG</strong> all'interno dei PlayStation Studios. Questo nuovo studio, originariamente nato in Bungie e formato da sviluppatori di tutta l'industria che hanno lavorato su diversi titoli come Destiny, Halo, League of Legends e Fortnite, vuole dare vita a un ambizioso progetto di collaborazione.</p>



<p>Stando ai primi dettagli, teamLFG sta lavorando ad un gioco action a squadre che trae ispirazione da picchiaduro, platform, MOBA, life simulator e titoli 'frog-type'. Uno degli obiettivi di teamLFG &#232; creare mondi multiplayer immersivi dove i giocatori possono creare e portare avanti le loro community. teamLFG invita inoltre i giocatori a fornire feedback sul suo primo progetto, non appena ovviamente possibile.</p>



<p>"Il nostro studio ha sede a Bellevue, WA, e i membri del team lavorano sia in loco che in remoto in tutti gli Stati Uniti e il Canada. Siamo un team composto non solo da veterani del settore che hanno realizzato titoli come Destiny, Halo, League of Legends, Fortnite, Roblox e Rec Room, ma anche da neofiti con nuove prospettive e competenze creative. Nutriamo una grande passione per un gameplay basato sull'azione straordinario e coinvolgente e per mondi virtuali con una forte componente sociale", ha dichiarato lo studio in un comunicato.</p>



 



<p>"'LFG' in 'teamLFG' sta per 'Looking For Group'. La nostra missione &#232; creare giochi in cui i giocatori possano trovare amicizia, comunit&#224; e appartenenza. Desideriamo che i giocatori siano entusiasti quando si collegano e scoprono che i loro compagni di squadra sono gi&#224; online. Vogliamo che i giocatori riconoscano nomi familiari, creino ricordi e meme tra loro e che amino ricordare quella volta in cui hanno realizzato quella giocata che ha cambiato l'intera storia della partita. Questo &#232; ci&#242; che conta per noi".</p>



<p>"Realizzeremo mondi multigiocatore immersivi alimentati da giochi d'azione in cui i giocatori potranno apprendere, giocare e migliorare per innumerevoli ore. Desideriamo sviluppare i nostri giochi con le nostre community, invitando i giocatori a far parte del processo di sviluppo attraverso test di gioco ad accesso anticipato. Rispondere prontamente ai feedback dei giocatori &#232; fondamentale, non solo nella fase di pre-lancio, ma anche durante l'intero ciclo di vita del prodotto, mentre continuiamo ad ampliare il gioco e la community per gli anni a venire", continua teamLFG.</p>



<p>"Il nostro primo titolo &#232; un gioco d'azione a squadre che trae ispirazione da giochi di combattimento, platform, MOBA, simulatori di vita e giochi con le rane. I giocatori popoleranno un mondo spensierato e divertente ambientato in un nuovo universo mitico e fantascientifico. Non vediamo l'ora di poter rivelare altri dettagli".</p>
		
						</div>