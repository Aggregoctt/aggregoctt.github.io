---
author: Alessandro Zangrandi
canonical_url: https://www.gamingtalker.it/notizie/135443/jade-raymond-lasciato-haven-studios-fairgame-rinviato/
date: '2025-05-16T12:21:05'
excerpt: Gli sviluppatori di Fairgame$ sarebbero preoccupati delle opinioni dei test
  esterni.
image: assets/media/7IHQWhdQYE2DOf2yeIYZPA--jDHyvkvHBI1YqssfF70xw.webp
source: gamingtalker
tags:
- Notizie
- Fairgame$
- Haven (Studio)
- Jade Raymond
- Sony Interactive Entertainment
title: Jade Raymond ha lasciato Haven Studios, Fairgame$ sarebbe stato rinviato
---
<div>
			
<p>Secondo un <a href="https://www.bloomberg.com/news/articles/2025-05-15/playstation-executive-jade-raymond-leaves-studio-she-founded?accessToken=eyJhbGciOiJIUzI1NiIsInR5cCI6IkpXVCJ9.eyJzb3VyY2UiOiJTdWJzY3JpYmVyR2lmdGVkQXJ0aWNsZSIsImlhdCI6MTc0NzM0MzgxOSwiZXhwIjoxNzQ3OTQ4NjE5LCJhcnRpY2xlSWQiOiJTV0JOMllUMEFGQjQwMCIsImJjb25uZWN0SWQiOiJCMUVBQkI5NjQ2QUM0REZFQTJBRkI4MjI1MzgyQTJFQSJ9.qOIF32mVNJUCz17mJYYZM-YWpEEYhCcjFt6lm8BeeFo&amp;leadSource=uverify%20wall" target="_blank" rel="noreferrer noopener">nuovo articolo del giornalista Jason Schreier</a> per Bloomberg confermato dall'azienda stessa, <strong>Jade Raymond</strong> ha lasciato <strong>Haven Studios</strong>, studio da lei <a href="https://www.gamingtalker.it/notizie/jade-raymond-apre-un-nuovo-studio-haven-e-gia-al-lavoro-su-una-nuova-ip-per-playstation/">fondato nel 2021</a> di <a href="https://www.gamingtalker.it/notizie/92046/playstation-acquisisce-haven-studios-il-nuovo-studio-di-jade-raymond/">propriet&#224; di PlayStation Studios dal 2022</a> al lavoro sul GaaS <strong>Fairgame$</strong>, <a href="https://www.gamingtalker.it/notizie/114966/fairgame-annuncio/">annunciato un anno dopo</a>.</p>



<p>Non sono chiare le ragioni dell'addio di Raymond, ma a quanto pare arriva settimane dopo un test esterno di Fairgame$. Sebbene non sappiamo come sia andato, alcuni sviluppatori sarebbero preoccupati delle opinioni di chi l'ha provato e dei progressi dello sviluppo. Secondo delle fonti di Schreier, infatti, il lancio di Fairgame$ era inizialmente previsto per questo autunno, ma sarebbe stato spostato alla primavera del 2026.</p>



<p>"Jade Raymond &#232; stata un partner incredibile e una forza visionaria nella fondazione di Haven Studios", ha dichiarato un portavoce di PlayStation in un comunicato a Bloomberg. "Le siamo profondamente grati per la sua leadership e il suo contributo, e le auguriamo il meglio per il suo prossimo capitolo".</p>



<p>Sony ha dichiarato comunque che intende continuare a supportare Haven Studios con i nuovi co-capi, Marie-Eve Danis e Pierre-Fran&#231;ois Sapinski. Che cosa significhi l'uscita di scena di Raymond per Haven Studios e Fairgame$, tuttavia, non &#232; chiaro.</p>
		
						</div>