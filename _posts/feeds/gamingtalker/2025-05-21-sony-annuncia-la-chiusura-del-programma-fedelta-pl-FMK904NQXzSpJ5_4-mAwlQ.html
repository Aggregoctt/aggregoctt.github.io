---
author: Alessandro Zangrandi
canonical_url: https://www.gamingtalker.it/notizie/135464/sony-annuncia-chiusura-programma-fedelta-playstation-stars/
date: '2025-05-21T17:34:35'
excerpt: Da oggi non saranno più accettati nuovi membri.
image: assets/media/FMK904NQXzSpJ5_4-mAwlQ-z9qFAuZULlZjLgxr0PaR6A.webp
source: gamingtalker
tags:
- Notizie
- PlayStation 4
- PlayStation 5
- PlayStation Stars
- Sony
title: Sony annuncia la chiusura del programma fedeltà PlayStation Stars
---
<div>
			
<p>In un <a href="https://blog.it.playstation.com/2025/05/21/playstation-stars-giunge-al-termine-mentre-sie-valuta-nuovi-modi-per-rinnovare-limpegno-con-il-programma-fedelta-in-futuro/" target="_blank" rel="noreferrer noopener">post pubblicato sul PlayStation Blog</a> questo pomeriggio, Sony ha annunciato che chiuder&#224; il programma fedelt&#224; <strong>PlayStation Stars</strong> con lo scopo di pensare ad un nuovo sistema simile in futuro.</p>



<p>"Da quando abbiamo lanciato il programma, abbiamo imparato molto dalla valutazione dei tipi di attivit&#224; preferiti dai giocatori. La nostra azienda si evolve costantemente seguendo le tendenze dei giocatori e del settore. Grazie a questa valutazione, abbiamo deciso di reindirizzare i nostri sforzi e di terminare la versione corrente di PlayStation Stars. Continueremo a valutare i risultati principali di questo programma e stiamo cercando di apprendere da questi insegnamenti", ha detto Sony.</p>



<p>A partire da oggi PlayStation Stars non accetta pi&#249; nuovi membri, e coloro che decidono di annullare l'iscrizione perderanno tutti i punti guadagnati. Chi &#232; ancora iscritto a PlayStation Stars pu&#242; guadagnare elementi collezionabili digitali, punti e salire di stato fino al 23 luglio. Oltre questa data non saranno disponibili nuove campagne di PlayStation Stars e non sar&#224; possibile guadagnare premi aggiuntivi o vantaggi di stato.</p>



<p>L'attuale PlayStation Stars chiuder&#224; definitivamente i battenti il 2 novembre 2026: gli iscritti possono continuare a riscattare punti fino a quando la loro scadenza non superer&#224; tale data. I membri PlayStation Stars potranno ancora accedere ai propri elementi collezionabili digitali.</p>



<p>"Desideriamo ringraziare tutti i nostri giocatori per aver supportato PlayStation Stars fin dal suo lancio nel 2022. Mentre escogitiamo nuovi modi per rinnovare l&#8217;impegno con il programma fedelt&#224; in futuro, continueremo a celebrare tutti i nostri giocatori attraverso le varie attivit&#224; della community che abbiamo pianificato", ha concluso Sony.</p>
		
						</div>