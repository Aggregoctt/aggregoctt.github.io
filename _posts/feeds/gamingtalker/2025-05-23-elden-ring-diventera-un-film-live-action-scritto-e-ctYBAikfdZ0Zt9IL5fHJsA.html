---
author: Alessandro Zangrandi
canonical_url: https://www.gamingtalker.it/notizie/135478/elden-ring-diventera-film-live-action-scritto-diretto-alex-garland/
date: '2025-05-23T09:39:58'
excerpt: A24 si occuperà della produzione.
image: assets/media/ctYBAikfdZ0Zt9IL5fHJsA-MeWrWUj8diAOemjY5GNUog.webp
source: gamingtalker
tags:
- Notizie
- TV e Cinema
- Bandai Namco
- Elden Ring
- FromSoftware
title: Elden Ring diventerà un film live-action scritto e diretto da Alex Garland
---
<div>
			
<p>La notizia era nell'aria da qualche tempo, soprattutto <a href="https://www.gamingtalker.it/notizie/133606/george-r-r-martin-dice-parla-film-elden-ring/">dopo una dichiarazione di troppo</a> dello scrittore George R. R. Martin, ed oggi &#232; arrivata la conferma direttamente da Bandai Namco. Un film live-action dell'RPG <strong>Elden Ring</strong> &#232; per davvero in lavorazione.</p>



<p>La pellicola, prodotta da A24, sar&#224; scritta e diretta da Alex Garland, noto per aver diretto Ex Machina, Civil War e Warfare. Il film sar&#224; inoltre prodotto da Peter Rice con Andrew Macdonald e Allon Reich di DNA e George R. R. Martin e Vince Gerardis.</p>



<p>"Siamo felici di annunciare che Bandai Namco Entertainment Inc. e A24 stanno collaborando con lo sceneggiatore e regista Alex Garland per portare in vita ELDEN RING, il videogioco di FromSoftware Inc. famoso in tutto il mondo, sotto forma di film live-action", ha detto Bandai Namco in un <a href="https://x.com/BandaiNamcoUS/status/1925699586640707708" target="_blank" rel="noreferrer noopener">post su Twitter</a>.</p>



<p>"Siamo davvero entusiasti di portare il mondo di ELDEN RING ai fan in una nuova forma, al di fuori del gioco. Restate sintonizzati. Il cammino da percorrere &#232; solo all'inizio".</p>



<p>Attualmente non ci sono altre informazioni su questo film di Elden Ring, ed &#232; molto probabile che ci toccher&#224; aspettare diverso tempo prima di saperne di pi&#249;. </p>



<p>Nell'attesa, vi ricordiamo che il 30 maggio uscir&#224; su PC, PS5 e Xbox Series Elden Ring Nightreign, un nuovo titolo d'azione ambientato sempre nel mondo di Elden Ring che vedr&#224; i giocatori unirsi per sfidare numerose minacce.</p>



 
		
						</div>