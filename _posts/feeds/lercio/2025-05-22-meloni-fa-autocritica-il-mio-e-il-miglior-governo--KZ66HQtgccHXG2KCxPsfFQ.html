---
author: Augusto Rasori
canonical_url: https://www.lercio.it/meloni-fa-autocritica-il-mio-e-il-miglior-governo-mai-apparso-sul-pianeta-terra/
date: '2025-05-22T09:15:05'
excerpt: '<p>ROMA (Centre of the universe) &#8211; Prima o poi doveva succedere; anche
  la più granitica delle certezze non poteva durare in eterno e il giorno fatidico
  è giunto: Giorgia Meloni ha fatto autocritica.In una conferenza stampa dai toni
  cupi, dentro una sala illuminata da tristi luci livide, il presidente del Consiglio
  è riuscito a malapena [&#8230;]</p>

  <p>L''articolo <a href="https://www.lercio.it/meloni-fa-autocritica-il-mio-e-il-miglior-governo-mai-apparso-sul-pianeta-terra/">Meloni
  fa autocritica: &#8220;Il mio è il miglior governo mai apparso sul pianeta Terra&#8221;</a>
  proviene da <a href="https://www.lercio.it">Lercio</a>.</p>'
image: assets/media/KZ66HQtgccHXG2KCxPsfFQ-90GVRnIjoO5MnFVKqAQE9Q.webp
source: lercio
tags:
- Politica
title: 'Meloni fa autocritica: “Il mio è il miglior governo mai apparso sul pianeta
  Terra”'
---
<div><p>ROMA (Centre of the universe) &#8211; Prima o poi doveva succedere; anche la pi&#249; granitica delle certezze non poteva durare in eterno e il giorno fatidico &#232; giunto: <strong>Giorgia Meloni</strong> ha fatto autocritica.<br>In una conferenza stampa dai toni cupi, dentro una sala illuminata da tristi luci livide, il presidente del Consiglio &#232; riuscito a malapena a trattenere lo sconforto, mentre comunicava la propria personale amara considerazione: &#8220;Non &#232; facile trovare le parole per dirlo, ma il mio ruolo non mi esime da assumermi certe responsabilit&#224; anche quando si affrontano momenti difficili, per cui &#232; giusto che gli italiani lo sappiano da me: il mio esecutivo &#232; senza dubbio il migliore mai apparso sulla faccia della Terra&#8220;.</p><p>Un delicato giornalista di <strong>Libero</strong> ha tentato di rincuorare il premier facendo notare che, grazie al governo, la produzione industriale &#232; comunque in calo ormai da 26 mesi consecutivi, ma Meloni ha ribattuto: &#8220;Grazie ma questo &#232; merito degli italiani che hanno riscoperto l&#8217;importanza dell&#8217;agricoltura&#8221;.<br>Un altro empatico inviato del <strong>Giornale</strong> ha provato a sottolineare che il commercio al dettaglio &#232; calato del 2,5%, quindi non un tonfo da poco ma la titolare di Palazzo Chigi ha impietosamente commentato: &#8220;Lo so ma &#232; normale, gli italiani hanno imparato quanto si risparmi a far la spessa all&#8217;ingrosso!&#8220;<br>Infine un carinissimo cronista de <strong>La Verit&#224;</strong> ha cercato di risollevare l&#8217;umore di Meloni ricordandole che comunque alla faccia dei gufi lei continua a non sapere cosa sia lo <strong>spread</strong>, ma la Giorgia nazionale ha risposto: &#8220;Purtroppo l&#8217;Italia &#232; piena di anti patrioti cui fa schifo vivere in un paese che ha bond pi&#249; sicuri di quelli tedeschi&#8220;</p><p>Alla fine dell&#8217;incontro sono serviti <strong>Bignami</strong>, <strong>Foti</strong>, <strong>Lisei</strong>, <strong>Malan</strong> e diverse centinaia di bot per sorreggere l&#8217;affranta presidente del Consiglio mentre lasciava la sala. Un&#8217;immagine che ha gettato tutti nello sconforto, tranne l&#8217;opposizione, che ha gi&#224; fiduciosamente indetto un tavolo comune per trovare il modo di rendere l&#8217;attuale governo il migliore mai apparso nell&#8217;intero universo.</p><p>Augusto Rasori</p><p>Tutti gli articoli contenuti in questo Sito sono falsi (almeno finch&#233; non si avverano) e sono stati redatti a scopo esclusivamente umoristico. L&#8217;utilizzo di nomi di personalit&#224; o aziende &#232;, in questo contesto, strumentale alle finalit&#224; satiriche del Sito.</p><p>Le immagini presenti sul Sito, quando non di nostra propriet&#224;, sono acquisite su licenza dei titolari, o da siti che ne garantiscono il libero uso, o sono comunque impiegate entro i limiti consentiti dalla legge (es. citazioni, riassunti, uso parodistico, immagini non tutelate ecc.). Laddove doveste riscontrare una presunta violazione di diritti d&#8217;autore o di immagine, vi preghiamo di segnalarcelo al seguente indirizzo: privacy@lercio.it</p><p>Provvederemo immediatamente alla rimozione o ad aggiungere la corretta attribuzione.</p></div>