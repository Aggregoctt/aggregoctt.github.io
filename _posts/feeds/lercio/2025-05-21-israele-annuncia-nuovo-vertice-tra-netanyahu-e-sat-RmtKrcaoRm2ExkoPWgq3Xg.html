---
author: Gianni Zoccheddu
canonical_url: https://www.lercio.it/israele-annuncia-nuovo-vertice-tra-netanyahu-e-satana/
date: '2025-05-21T09:15:10'
excerpt: '<p>GERUSALEMME &#8211; È sempre più stretto il rapporto di fraterna amicizia
  tra il premier israeliano Benjamin Netanyahu e il Principe delle tenebre Satana.
  La loro più che trentennale collaborazione troverà nuovo slancio in un vertice annunciato
  dal governo di Gerusalemme che si terrà a fine mese nella capitale ebraica. Secondo
  fonti istituzionali i temi in [&#8230;]</p>

  <p>L''articolo <a href="https://www.lercio.it/israele-annuncia-nuovo-vertice-tra-netanyahu-e-satana/">Israele
  annuncia nuovo vertice tra Netanyahu e Satana</a> proviene da <a href="https://www.lercio.it">Lercio</a>.</p>'
image: assets/media/RmtKrcaoRm2ExkoPWgq3Xg-36FmATe5Du23Ony93FLKfA.webp
source: lercio
tags:
- Mondo
- Politica
title: Israele annuncia nuovo vertice tra Netanyahu e Satana
---
<div><p>GERUSALEMME &#8211; &#200; sempre pi&#249; stretto il rapporto di fraterna amicizia tra il premier israeliano <strong>Benjamin Netanyahu</strong> e il Principe delle tenebre <strong>Satana</strong>. La loro pi&#249; che trentennale collaborazione trover&#224; nuovo slancio in un vertice annunciato dal governo di <strong>Gerusalemme</strong> che si terr&#224; a fine mese nella capitale ebraica.</p><p>Secondo fonti istituzionali i temi in discussione saranno un nuovo accordo che prevede lo spostamento dei profughi di <strong>Gaza</strong> nell&#8217;oltretomba e la cessione gratuita di centinaia di migliaia di anime israeliane in cambio dell&#8217;impunit&#224; giuridica dello stesso Netanyahu.</p><p>Nonostante l&#8217;apparente concordia, per&#242;, diversi analisti sottolineano alcuni recenti screzi: pur essendo passata sotto traccia, non &#232; sfuggita infatti a molti la recente polemica che li vedeva in disaccordo su chi meritasse di pi&#249; l&#8217;appellativo di &#8220;<strong>Signore del male</strong>&#8220;</p><p>In una intervista di poche settimane fa, Netanyahu aveva infatti dichiarato: &#8220;Ho ceduto la mia anima al Diavolo da decenni, e non mi sono mai pentito del contratto stipulato con il <strong>Sovrano dei demoni</strong>&#8221;. La perifrasi scelta dal premier aveva indispettito non poco Satana, come ammesso dal suo portavoce <strong>Vladimir Putin</strong>: &#8220;Se qualcuno pensa di scippare il titolo di Signore del male a Satana, allora si metta in fila, perch&#233; prima ci siamo io e il mio vice <strong>Donald Trump</strong>&#8221;.</p><p>Gianni Zoccheddu</p><p>Tutti gli articoli contenuti in questo Sito sono falsi (almeno finch&#233; non si avverano) e sono stati redatti a scopo esclusivamente umoristico. L&#8217;utilizzo di nomi di personalit&#224; o aziende &#232;, in questo contesto, strumentale alle finalit&#224; satiriche del Sito.</p><p>Le immagini presenti sul Sito, quando non di nostra propriet&#224;, sono acquisite su licenza dei titolari, o da siti che ne garantiscono il libero uso, o sono comunque impiegate entro i limiti consentiti dalla legge (es. citazioni, riassunti, uso parodistico, immagini non tutelate ecc.). Laddove doveste riscontrare una presunta violazione di diritti d&#8217;autore o di immagine, vi preghiamo di segnalarcelo al seguente indirizzo: privacy@lercio.it</p><p>Provvederemo immediatamente alla rimozione o ad aggiungere la corretta attribuzione.</p></div>