---
author: Il Democritico
canonical_url: https://www.lercio.it/dopo-donne-nordio-consiglia-anche-i-palestinesi-rifugiatevi-tra-le-macerie-di-una-farmacia/
date: '2025-05-20T09:07:34'
excerpt: '<p>Gordio &#8211; Durante una visita sulle rovine dell&#8217;antica città
  nei pressi di Ankara, il Guardasigilli è tornato sulle polemiche che nei giorni
  scorsi hanno accompagnato le sue dichiarazioni in Senato, quando ha invitato le
  donne vittime di violenza a rifugiarsi &#8220;in chiesa o in farmacia&#8221; piuttosto
  che affidarsi alle istituzioni. &#8220;Francamente sono stupito delle reazioni [&#8230;]</p>

  <p>L''articolo <a href="https://www.lercio.it/dopo-donne-nordio-consiglia-anche-i-palestinesi-rifugiatevi-tra-le-macerie-di-una-farmacia/">Dopo
  donne, Nordio consiglia anche i Palestinesi: &#8220;Rifugiatevi tra le macerie di
  una farmacia”</a> proviene da <a href="https://www.lercio.it">Lercio</a>.</p>'
image: assets/media/vmAqG6q8ALWal544ZRbnFg-ihD9nt6VMpLCgGLsxyWfsw.webp
source: lercio
tags:
- Mondo
- Politica
title: 'Dopo donne, Nordio consiglia anche i Palestinesi: “Rifugiatevi tra le macerie
  di una farmacia”'
---
<div><p>Gordio &#8211; Durante una visita sulle rovine dell&#8217;antica citt&#224; nei pressi di Ankara, il Guardasigilli &#232; tornato <a href="https://www.ilfattoquotidiano.it/2025/05/15/braccialetti-elettronici-nordio-responsabilita-vittime-polemiche-news/7989792/">sulle polemiche che nei giorni scorsi hanno accompagnato le sue dichiarazioni in Senato</a>, quando ha invitato le donne vittime di violenza a rifugiarsi &#8220;in chiesa o in farmacia&#8221; piuttosto che affidarsi alle istituzioni. &#8220;Francamente sono stupito delle reazioni che hanno suscitato le mie parole. Ho solo detto la verit&#224;: quando si &#232; in pericolo o si subisce un aggressione, <strong>l&#8217;istinto di chiedere aiuto alle autorit&#224; &#232; naturalissimo, ma &#232; completamente inutile.</strong> Non lo dico per dire, ma con cognizione di causa. <strong>Anche perch&#233; l&#8217;autorit&#224; siamo noi,</strong> <strong>e io so <a href="https://www.fanpage.it/politica/il-governo-ha-fatto-poco-o-nulla-contro-la-violenza-di-genere-non-basta-dire-alle-donne-di-chiamare-il-1522/">che siamo del tutto incapaci sia di affrontare le problematiche che stanno alla base di queste situazioni, sia di fornire protezione alle vittime di violenza</a></strong>. Non capisco cosa vogliano da me: se dico che stiamo operando bene mi fanno notare che non &#232; vero,<a href="https://pagellapolitica.it/articoli/fact-checking-governo-caso-almasri"> se libero un criminale internazionale mi criticano</a>, se allora riconosco che siamo del tutto incapaci mi d&#224;nno comunque addosso! E allora che diamine vi aspettate da noi? Che facciamo davvero qualcosa di utile?&#8221;</p><p>Prendendo spunto dal panorama circostante (le rovine di Gordio), il ministro Nordio ha voluto chiarire ulteriormente la sua posizione rivolgendosi al popolo palestinese: &#8220;I palestinesi lanciano quotidiani appelli alla comunit&#224; internazionale e all&#8217;ONU nella speranza di ottenere aiuto. Ma hanno idea di quanto siano sprecate queste energie? Intanto &#232; completamente inutile disturbare la comunit&#224; internazionale mentre c&#8217;&#232; l&#8217;Eurovision e poi anche se l&#8217;ONU riconosce che <strong><a href="https://www.rainews.it/maratona/2025/05/gaza-guerra-bombe-strage-120-morti-in-24-ore-rubioturbato-chiama-netanyahu-8c2bdbff-3e5d-4503-a62b-b1f98cb1d171.html">quello che sta facendo Israele &#232; pulizia etnica</a></strong>, pensano per caso che Israele la pianti? E allora! Il mio consiglio &#232; semplicemente di buon senso&#8221;</p><p>&#8220;Chiaramente le soluzioni vanno adattate al caso concreto. <strong>Non possiamo mica suggerire ai Palestinesi di rifugiarsi in un ospedale? <a href="https://www.ilpost.it/2025/04/13/israele-bombarda-ospedale-gaza/">Che quelli sono i primi posti che Israele bombarda con una scusa qualsiasi</a>.</strong> Ma potrebbero nascondersi sotto le macerie di una farmacia o di quello che li fa sentire pi&#249; sicuri. Tanto le macerie abbondano da quelle parti, no? <strong>Non voglio dire che sia la soluzione, ma sicuramente &#232; pi&#249; utile che chiedere aiuto a chi sarebbe preposto a tutelare i popoli dal massacro di civili&#8221;.</strong></p><p>Francesco Conte</p></div>