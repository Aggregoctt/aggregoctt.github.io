---
author: Rosaria
canonical_url: https://www.lercio.it/trump-smentisce-lintenzione-di-diventare-papa-non-vedo-perche-dovrei-rappresentare-me-stesso/
date: '2025-05-08T09:10:52'
excerpt: '<p>Dopo giorni di dichiarazioni contraddittorie e messaggi ambigui è finalmente
  giunta da Donald Trump la definitiva smentita dell&#8217;intenzione di diventare
  Papa.Il tycoon ha infatti concesso un&#8217;intervista a Brown Nose della FOX in
  cui ha parlato, tra l&#8217;altro, anche dei suoi futuri progetti. &#8220;I dazi,
  uh, sono bellissimi e diventeremo tutti miliardari, ehm, perché il popolo [&#8230;]</p>

  <p>L''articolo <a href="https://www.lercio.it/trump-smentisce-lintenzione-di-diventare-papa-non-vedo-perche-dovrei-rappresentare-me-stesso/">Trump
  smentisce l&#8217;intenzione di diventare Papa: &#8220;Non vedo perché dovrei rappresentare
  me stesso&#8221;</a> proviene da <a href="https://www.lercio.it">Lercio</a>.</p>'
image: assets/media/xh6wrEwPCGp5CuiPs93ZXQ-xRWDEffaxGSYQOXOGRD30g.webp
source: lercio
tags:
- Costume e società
- Mondo
title: 'Trump smentisce l’intenzione di diventare Papa: “Non vedo perché dovrei rappresentare
  me stesso”'
---
<div><p>Dopo giorni di dichiarazioni contraddittorie e messaggi ambigui &#232; finalmente giunta da <strong>Donald Trump</strong> la definitiva smentita dell&#8217;intenzione di diventare <strong>Papa</strong>.<br>Il tycoon ha infatti concesso un&#8217;intervista a <strong>Brown Nose</strong> della<strong> FOX</strong> in cui ha parlato, tra l&#8217;altro, anche dei suoi futuri progetti.</p><p>&#8220;I dazi, uh, sono bellissimi e diventeremo tutti miliardari, ehm, perch&#233; il popolo americano far&#224; la fame. Nessuno far&#224; la fame come il popolo americano!&#8220;</p><p>&#8220;Ehm&#8230; Le avevo chiesto del suo post con l&#8217;immagine di lei in vesti papali&#8220;</p><p>&#8220;Sono fake news. Non c&#8217;entro. &#200; stata un&#8217;iniziativa dell&#8217;IA. Ma quando mi eleggeranno Papa, rifiuter&#242;&#8220;</p><p>&#8220;I Cardinali sceglieranno lei?&#8220;</p><p>&#8220;Assolutamente. Fanno la fila per baciarmi il culo. Proprio stamattina un cardinale, un uomo alto e forte, mi ha avvicinato e con le lacrime agli occhi mi ha detto: &#8216;Sir, ma come fa a saperne pi&#249; di tutti di tutto, la prego, venga a papare!&#8216;&#8221;</p><p>&#8220;Papare?&#8220;</p><p>&#8220;Certo. Ma io ho risposto che non ho intenzione di fare il Papa. L&#8217;ho detto per scherzare, ma le persone sono stupide e non hanno il senso dell&#8217;umorismo&#8220;</p><p>&#8220;Perch&#233; non vuole fare il Papa?&#8220;</p><p>&#8220;Mi hanno detto che dovrei essere cattolico, ma non ci sono problemi. I cattolici mi amano e ho vinto il 115% del voto cattolico. Poi non dovrei essere sposato, ma sono regole stupide e si superano facilmente, me lo ha detto la mia fantastica <strong>Corte Suprema</strong>. Sarei un Papa incredibile, il migliore nella storia, ma non avrebbe senso&#8220;</p><p>&#8220;Cio&#232;?&#8220;</p><p>&#8220;Sarei il mio rappresentante in terra, prenderei ordini da me stesso, dovrei lavorare nel weekend invece di giocare a golf a Mar-a-Lago, e per cosa? Posso comunicare coi miei fedeli con <strong>Truth Social</strong> e rendere di nuovo grande il mondo senza bisogno di andare fino a&#8230; Come si chiama? Roma? Posto infame. Noioso&#8220;</p><p>&#8220;Quindi lei non sar&#224; il nuovo Papa?&#8220;</p><p>&#8220;Non l&#8217;ho mai detto. Non c&#8217;entro. Non lo so, chieda al mio <strong>Dipartimento per la Fede</strong>&#8220;</p><p>Rosaria Libera Greco</p></div>