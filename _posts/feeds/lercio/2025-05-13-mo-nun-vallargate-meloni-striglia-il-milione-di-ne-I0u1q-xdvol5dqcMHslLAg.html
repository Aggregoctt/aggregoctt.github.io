---
author: Il Democritico
canonical_url: https://www.lercio.it/mo-nun-vallargate-meloni-striglia-il-milione-di-neo-assunti-che-vorrebbe-pure-un-salario-decente/
date: '2025-05-13T09:01:57'
excerpt: '<p>Palazzo chi? (GI) &#8211; &#8220;Macheaddavereia eia alalà!&#8221; È
  una Giorgia Meloni che non bada a vocali quella che raccontano i suoi più stretti
  collaboratori. Da quando è venuta a conoscenza dell&#8217;ingratitudine dei nuovi
  occupati a cui non basterebbe avere un lavoro (&#8220;Se dovessero bacia&#8217;
  li gomiti&#8221;) ma che &#8211; a quanto pare &#8211; pretenderebbero anche [&#8230;]</p>

  <p>L''articolo <a href="https://www.lercio.it/mo-nun-vallargate-meloni-striglia-il-milione-di-neo-assunti-che-vorrebbe-pure-un-salario-decente/">&#8220;Mo
  nun v&#8217;allargate!&#8221; Meloni striglia il milione di neo assunti che vorrebbe
  pure un salario decente</a> proviene da <a href="https://www.lercio.it">Lercio</a>.</p>'
image: assets/media/I0u1q-xdvol5dqcMHslLAg-D2C-YQGfxUb2JaqUfxauBw.webp
source: lercio
tags:
- Politica
- Giorgia meloni
- lavoro
title: “Mo nun v’allargate!” Meloni striglia il milione di neo assunti che vorrebbe
  pure un salario decente
---
<div><p>Palazzo chi? (GI) &#8211; &#8220;Macheaddavereia eia alal&#224;!&#8221; &#200; una Giorgia Meloni che non bada a vocali quella che raccontano i suoi pi&#249; stretti collaboratori. Da quando &#232; venuta a conoscenza dell&#8217;ingratitudine dei nuovi occupati a cui non basterebbe avere un lavoro (&#8220;Se dovessero bacia&#8217; li gomiti&#8221;) ma che &#8211; a quanto pare &#8211; pretenderebbero anche uno stipendio dignitoso, IL premier &#232; su tutte le furie (&#8220;Ma questi chi se pensano da esse che nun solo j&#8217;amo dato da sfacchina&#8217;, mo vonno pure esse pagati!? E che c&#8217;ho scritto Giocondo?&#8221;)</p><p>Recuperato l&#8217;aplomb istituzionale, il signor Presidente del Consiglio dei Ministri ha rilasciato un lungo reel stampa nel quale, con pacata fermezza, ha ricordato (&#8220;A &#8216;sti &#8216;nfami&#8221;) i magnifici e tangibili risultati del proprio operato.</p><p>&#8220;Come Governo ci eravamo presi l&#8217;impegno di aumentare i posti di lavoro. E li abbiamo aumentati. Oh, l&#8217;economia quella &#232;, come un tavolo. Pe&#8217; fa posto te tevi strigne. Ci rendiamo conto che c&#8217;&#232; ancora molto da fare &#8211; ha spiegato Meloni &#8211; <strong><a href="https://www.fanpage.it/politica/perche-gli-stipendi-reali-in-italia-sono-ancora-piu-bassi-del-2021/" target="_blank" rel="noreferrer noopener"><span>e sappiamo che i salari reali sono ancora pi&#249; bassi del 2021</span></a></strong> * e che gi&#224; erano veramente ma veramente bassi, ma mica posso fa tutto io aho! Ma lo sapete a che ora me so svejata stamattina? Alle sette meno un quarto! E mi fija ha vomitato n&#8217;artra vorta sull&#8217;aereo de Stato&#8220;.</p><p>Il premier ha quindi completato il reel stampa ricordando tutti i risultati gi&#224; raggiunti per difendere il potere di acquisto delle famiglie: <a href="https://pagellapolitica.it/fact-checking/meloni-abolizione-accise-benzina" target="_blank" rel="noreferrer noopener">le migliaia di accise che ogni giorno il Governo si impegna a cancellare</a><a href="https://www.italiaoggi.it/economia-e-politica/attualita/carburanti-meloni-il-taglio-delle-accise-e-giusto-ma-ora-non-e-possibile-vecjbqdf" target="_blank" rel="noreferrer noopener"><span>e che si impegner&#224; a cancellare</span></a> fino alla fine del proprio mandato, <a href="https://www.open.online/2024/12/02/pensioni-minime-aumento-inflazione-rivalutazione-2025/" target="_blank" rel="noreferrer noopener"><span>le decine di centesimi di aumento delle pensioni minime</span></a>, e il lavoro svolto per impedire l&#8217;aumento delle bollette dell&#8217;elettricit&#224; che infatti <a href="https://www.confcommercio.it/-/analisi-su-caro-energia" target="_blank" rel="noreferrer noopener"><span>sono aumentate solo del 107% dal 2019</span></a>.</p><p>Francesco Conte</p><p>*Il dato, ahinoi, &#232; reale, ma Giorgia Meloni potrebbe non averlo riconosciuto.</p></div>