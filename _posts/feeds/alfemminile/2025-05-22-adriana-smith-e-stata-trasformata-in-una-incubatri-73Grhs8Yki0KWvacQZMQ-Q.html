---
author: (La redazione di fem)
canonical_url: https://www.alfemminile.com/attualita/adriana-smith-gravidanza-forzata-diritti-delle-donne/
date: '2025-05-22T12:04:00'
excerpt: '<p><a href="https://www.alfemminile.com/attualita/adriana-smith-gravidanza-forzata-diritti-delle-donne/">
  <img align="left" hspace="10" src="https://static.alfemminile.com/images/2025/05/22/093529027-96886fe5-7286-4853-b1b8-a6cfa02d046c.jpg"
  width="140" /></a>La storia di Adriana Smith &egrave; la storia di tutte le donne:
  il nostro potere finisce l&igrave; dove inizia la nostra gravidanza, che lo vogliamo
  oppure no, che siamo vive oppure no.&nbsp;<br />

  Che siamo in grado di dare il nostro consenso oppure no.</p>'
image: assets/media/73Grhs8Yki0KWvacQZMQ-Q-vnPFeIufh_V2HBthPH75gQ.webp
source: alfemminile
tags:
- /alfemminile
title: 'Adriana Smith Ã¨ stata trasformata in una incubatrice umana: da questa prospettiva
  fa male, vero?'
---
<div>
        <p>La storia di Adriana Smith &#232; al centro di un accorato dibattito che &#232; partito negli Stati Uniti ma che sta coinvolgendo il mondo intero. Il perch&#233; &#232; semplice: <strong>sta evocando scenari simili a quelli descritti nel romanzo distopico Il racconto dell&#8217;ancella di Margaret Atwood</strong>.</p>

 






    
         
        
        <span class="inline-video__title"><a href="https://www.alfemminile.com/attualita/the-handmaid-s-tale-6-trailer-il-racconto-dell-ancella-sesta-stagione-june-osborn-serena-joy/">The Handmaid's Tale 6: il trailer della sesta stagione de "Il racconto dell'ancella" &#232; qui</a></span>
     
                
            





<h2>adriana smith &#232; la prova di quanto poco valga la nostra volont&#224;</h2>

<p>Chi &#232; anzi, chi era Adriana Smith: <strong>Adriana Smith era un'infermiera trentenne di Atlanta, Georgia, madre di due bambine</strong>. Nel febbraio 2025, durante la nona settimana di gravidanza, ha iniziato a soffrire di forti mal di testa e, dopo una visita al Northside Hospital, &#232; <strong>stata dimessa con una prescrizione di farmaci</strong>. La mattina seguente, il suo compagno l'ha trovata semiincosciente, non in grado di parlare: trasportata d'urgenza all'Emory University Hospital, &#232; <strong>stata dichiarata cerebralmente morta </strong>a causa di coaguli di sangue irreversibili nel cervello - ma hanno deciso di mantenerla in vita artificialmente.</p>

<p>Nonostante la morte cerebrale,<strong> l'ospedale ha deciso di mantenere Adriana in vita artificialmente per permettere al feto di svilupparsi </strong>fino alla 32esima settimana, momento in cui potrebbe essere partorito tramite cesareo. Questa decisione &#232; stata <strong>presa in base alla legge della Georgia, nota come "legge del battito cardiaco", </strong>che vieta l'aborto dopo la sesta settimana di gravidanza, salvo rare eccezioni. <strong>La posizione della famiglia &#232; stata chiara</strong>: si sono opposti fermamente a questa decisione, desiderando poterle concedere una degna sepoltura ma la legge statale &#232; pi&#249; importante dell'autodeterminazione delle persone coinvolte e<strong> impedisce loro di interrompere il supporto vitale,</strong> <strong>poich&#233; il feto &#232; considerato legalmente una persona</strong>.</p> 

<p>Inoltre, i familiari dovranno<strong> affrontare i costi del trattamento medico imposto.</strong>&#160;il caso di Adriana Smith richiama in generale e in particolare <strong>un episodio de Il racconto dell&#8217;ancella,</strong>&#160;il nono della terza stagione: "Eroic". La protagonista, June, &#232; costretta a vegliare su Natalie, <strong>in coma da oltre un mese, tenuta in vita dai macchinari fino a quando non porter&#224; a termine la gravidanza&#160;</strong>mentre i suoni dei macchinari e dell'orologio in quella stanza di ospedale le entrano in mente evocandole la canzone "Heaven is a place on earth" del gruppo delle Bangles.</p>
 






    
    
    
    
    
        
    
    








 




<p>Margaret Atwood ha spesso sottolineato &#8212; e con forza &#8212; che Il racconto dell&#8217;ancella (The Handmaid&#8217;s Tale, scritto nel 1985) non &#232; fantascienza, anzi: &#8220;<strong>Non ho inventato nulla. Tutto ci&#242; che ho scritto &#232; gi&#224; successo, da qualche parte, in qualche tempo</strong>&#8221;. Questa dichiarazione &#232; al cuore della <strong>potenza disturbante del romanzo.</strong></p>

<h2>dalla distopia alla cronaca: per le donne il passo &#232; stato breve</h2>

<p>Atwood ha costruito Gilead non partendo da fantasia, ma <strong>raccogliendo elementi storici, politici e religiosi realmente esistiti.</strong> Casi come quello di Adriana Smith dimostrano che le paure di Atwood non sono punto di arrivo o di partenza di distopie esagerate. <strong>Quando una donna cerebralmente morta viene tenuta in vita contro la volont&#224;</strong> della sua famiglia per &#8220;portare a termine una gravidanza&#8221;, <strong>non &#232; nemmeno distopia, &#232; cronaca.</strong>&#160;</p>

<p><strong>Adriana Smith &#232; morta</strong>. Ma il suo cuore continua a battere, non per volont&#224; di tentare una cura miracolosa, non per scelta di Adriana o della famiglia, ma per imposizione. &#200; tenuta in vita da macchinari, come un vaso in cui far crescere una pianta, <strong>come un&#8217;incubatrice umana a cui &#232; stata strappata la dignit&#224;</strong>.&#160;<strong>&#200; Gilead senza il filtro della finzione</strong>.</p>

<p>Adriana Smith aveva trent&#8217;anni e una vita. <strong>E ora il suo corpo non &#232; pi&#249; suo, ma propriet&#224; altrui, di una legge fredda,</strong>&#160;pensata per ignorare le volont&#224; dell'individuo e quelle dei suoi cari e delle sue care. Perch&#233;? <strong>Perch&#233; un feto &#8211; alla nona settimana &#8211; vale pi&#249; della persona, delle persone.</strong> Lo chiamano &#8220;rispetto per la vita&#8221;, ma non si capisce bene per la vita di chi: allora &#232; solo dominio.</p>

<p>&#200; la trasformazione di una donna in contenitore. Il suo corpo, svuotato della coscienza, viene trattato come un campo da coltivare, <strong>un contenitore biologico da monitorare, perch&#233; il ragionamento di base &#232; che l&#8217;essere umano finisce dove inizia una gravidanza</strong>. Una maternit&#224; senza madre. Un parto senza persona.</p>

 

     
         
    



    
  




                            
</div>