---
author: (La redazione di fem)
canonical_url: https://www.alfemminile.com/sessualita/pillola-anticoncezionale-maschile-che-non-prenderanno-mai/
date: '2025-05-21T12:27:00'
excerpt: '<p><a href="https://www.alfemminile.com/sessualita/pillola-anticoncezionale-maschile-che-non-prenderanno-mai/">
  <img align="left" hspace="10" src="https://static.alfemminile.com/images/2025/05/21/145828268-0b99d6f7-94e0-4d60-a137-62c29e5d2c2c.jpg"
  width="140" /></a>&Egrave; iniziata la &quot;fase due&quot; della sperimentazione
  della pillola anticoncezionale (non ormonale, non sia mai) maschile: noi l''abbiamo
  presa per decenni senza nemmeno sperimentazioni.&nbsp;Siamo a un punto di svolta
  nella storia della contraccezione? Speriamo di s&igrave; ma crediamo di no.&nbsp;</p>'
image: assets/media/izaBOJHNzL5skiQe5pTCsw-2RigjUERQ3fbSwqlqitQUA.webp
source: alfemminile
tags:
- /alfemminile
title: Anni di studi per una pillola anticoncezionale per uomini che gli uomini non
  prenderanno
---
<div>
        <p>La <a href="https://www.alfemminile.com/sessualita/anticoncezionale-maschile/" rel="follow" target="_blank">pillola anticoncezionale maschile non ormonale &#232; un farmaco</a> in fase di sperimentazione che andr&#224; a<strong> inibire (temporaneamente, per carit&#224;) la fertilit&#224; maschile</strong> senza l'uso di ormoni. A differenza di <strong>molte pillole anticoncezionali femminili che interferiscono con i livelli di estrogeni e progesterone</strong>, nella sua formulazione pi&#249; recente, la pillola per i maschi agisce bloccando una proteina chiave coinvolta nella produzione o mobilit&#224; degli spermatozoi, impedendo cos&#236; la fecondazione in modo reversibile e sicuro.</p>

 






    
         
        
        <span class="inline-video__title"><a href="https://www.alfemminile.com/attualita/l-uomo-e-violento-perche-ha-perso-virilita-scontro-in-aula-per-l-assurda-tesi-del-consigliere-fdi/">"L'uomo &#232; violento perch&#233; ha perso virilit&#224;&#8221;: scontro in aula per l'assurda tesi del consigliere FdI</a></span>
     
                
            





<p><a href="https://www.alfemminile.com/attualita/sperimentazione-nuova-pillola-anticoncezionale-maschile-no-ormonale/" rel="follow" target="_blank">La fase 1 degli studi </a>ha gi&#224; mostrato risultati promettenti in termini di sicurezza e tollerabilit&#224;: ora <strong>si sta valutando l&#8217;efficacia nel lungo periodo</strong>. Perch&#233; finora la contraccezione &#232; stata responsabilit&#224; quasi esclusiva delle donne? <strong>Le prime ricerche sulla contraccezione si sono concentrate sul corpo femminile,</strong> soprattutto dagli anni Sessanta con la "pillola" e gli investimenti in metodi maschili sono stati <strong>scarsi e spesso interrotti per "mancanza di interesse di mercato"</strong>. Inoltre c&#8217;&#232; un clima di sfiducia verso l'affidabilit&#224; maschile in tema di contraccezione, <strong>anche all&#8217;interno delle coppie</strong>. Ma soprattutto <strong>esiste un pregiudizio secondo cui la fertilit&#224; maschile non va &#8220;toccata&#8221; </strong>per non intaccare la virilit&#224; o la mascolinit&#224;.&#160;</p>

<h2>Ed ecco perch&#233; crediamo che i maschi non la prenderanno</h2>

<p>Siamo forse di fronte a una delle pi&#249; <strong>importanti rivoluzioni nel campo della contraccezione, sia di natura medica che culturale</strong>: &#232; in corso la fase due della sperimentazione sulla prima pillola anticoncezionale maschile non ormonale, un farmaco che potrebbe <strong>cambiare radicalmente il modo in cui pensiamo alla responsabilit&#224;</strong> riproduttiva. E non si tratta solo di una questione scientifica, ma anche &#8211; e soprattutto &#8211; culturale. Per la prima volta, la <strong>scienza propone un metodo contraccettivo maschile </strong>che non agisce sugli ormoni, evitando cos&#236; i <strong>potenziali effetti collaterali</strong> legati a squilibri endocrini. Questione sulla quale, peraltro, le <strong>donne hanno sorvolato tale e tanta &#232; stata la voglia di liberarsi</strong> dall'ingombro di gravidanze indesiderate. Ma andiamo avanti.</p> 

<p>Il farmaco, secondo quanto emerge dagli studi preliminari, blocca in modo temporaneo e reversibile la funzione degli spermatozoi, <strong>impedendone la motilit&#224; o la produzione.</strong> Una volta interrotta l&#8217;assunzione, la fertilit&#224; maschile torna alla normalit&#224;. Un approccio che definiamo discreto, efficace e con un impatto minimo sul corpo: qualit&#224; necessarie se vogliamo che veramente i maschi le prendano, dal momento che non si fanno carico delle gravidanze <strong>non hanno implementato il software della paura di rimanere incinti</strong>. E infatti, nonostante l&#8217;eleganza della soluzione scientifica, i <strong>veri ostacoli non sono nei laboratori, ma nella societ&#224;</strong>. Da decenni &#8211; anzi da sempre &#8211; la responsabilit&#224; della contraccezione<strong> grava quasi interamente sulle donne</strong>.</p>
 






    
    
    
    
    
        
    
    








 




<p>Le ragioni sono molteplici: biologiche, storiche, ma soprattutto culturali. <strong>Biologicamente, &#232; stato sempre considerato pi&#249; semplice intervenire sull&#8217;ovulazione femminile</strong>&#160;(una volta al mese, pochi giorni) piuttosto che sulla produzione massiva e continua di spermatozoi. Ma questa visione ha<strong> finito per radicarsi in un&#8217;abitudine sociale</strong>: la contraccezione &#232; una &#8220;faccenda da donne&#8221; anche perch&#233; una <strong>gravidanza impatta esclusivamente sulle donne sul piano fisico e mentale e praticamente anche sul piano sociale</strong>.</p>

<h2>Per la pillola dei maschi anni di studio, noi abbiamo ingoiato qualsiasi cosa</h2>

<p>Al netto di pratiche mortali come <a href="https://www.alfemminile.com/salute-e-benessere/spirale-anticoncezionale-iud-dolore-/" rel="follow" target="_blank">alcuni prototipi di spirale che hanno finito per ucciderci</a>, le donne sono state per anni le <strong>uniche a sopportare gli effetti collaterali dei contraccettivi ormonali:</strong> sbalzi d&#8217;umore, aumento di peso, calo del desiderio sessuale, rischi cardiovascolari. Sono loro che si sottopongono a visite ginecologiche regolari, che portano il <strong>peso psicologico della pianificazione riproduttiva&#160;</strong>e che spesso vengono giudicate irresponsabili se una gravidanza arriva &#8220;inaspettata&#8221;.</p>

<p>Nel frattempo, le <strong>soluzioni maschili si sono ridotte a due sole opzioni: preservativo o vasectomia.</strong> La prima, spesso vissuta come un fastidio e un impedimento anche con delle scuse surreali ("non mi entra", s&#236; ciaone) e la seconda, troppo definitiva per la maggior parte degli uomini anche quelli che giurano di non volere figli (il problema &#232; la storia della virilit&#224;, non della paternit&#224;: nessuno tocchi il loro pene!). <strong>Non ci sorprenderemo, quindi, se non saranno entusiasti nemmeno di questo nuovo metodo</strong> e che di conseguenza gli studi sui contraccettivi maschili siano stati nel tempo rallentati o addirittura abbandonati. Gli uomini, la pillola, non la prenderebbero.</p>

<p>Eppure, se davvero questa pillola arriver&#224; sul mercato, sar&#224; una sfida aperta alla mascolinit&#224; tradizionale: <strong>accettare di intervenire sulla propria fertilit&#224;, assumersi una parte attiva nel controllo delle nascite, essere finalmente corresponsabili. </strong>Sar&#224; anche una prova per le relazioni di coppia, che potranno fondarsi su una nuova fiducia e una nuova equit&#224;.</p>

 

     
         
    



    
  




                            
</div>