---
author: (La redazione di fem)
canonical_url: https://www.alfemminile.com/attualita/come-finisce-mala-influencia-la-serie-spagnola-bad-boys-e-colpa-mia-10-capodanni-manuale-per-signorine-netflix/
date: '2025-05-20T07:57:00'
excerpt: '<p><a href="https://www.alfemminile.com/attualita/come-finisce-mala-influencia-la-serie-spagnola-bad-boys-e-colpa-mia-10-capodanni-manuale-per-signorine-netflix/">
  <img align="left" hspace="10" src="https://static.alfemminile.com/images/2025/05/20/095614096-6daa5433-eb1b-46d1-a19e-6cf3165801f1.jpg"
  width="140" /></a><p>Bad boy redenti, amore proibito e una regista da tenere d&rsquo;occhio:
  su Netflix arriva <em>Mala Influencia</em>, la nuova serie spagnola per chi ha amato
  <em>&Egrave; colpa mia?, 10 capodanni&nbsp;</em>e&nbsp;<em>Manuale per signorine.</em></p>

  </p>'
image: assets/media/k32TUyS13_vOEIxtlHFEyA-TMjnLlqDfvgMySX8nYXeew.webp
source: alfemminile
tags:
- /alfemminile
title: Mala Influencia, la serie spagnola che redime i bad boys e parla d’amore senza
  tossicità
---
<div>
        <p>Dopo <a href="https://www.alfemminile.com/attualita/seconda-stagione-di-cosa-parla-manuale-per-signorine-netflix-serie-bridgerton-spagnola-cast-spoiler/" rel="follow" target="_blank"><strong>Manuale per signorine</strong></a> e <a href="https://www.alfemminile.com/attualita/come-finisce-10-dieci-capodanni-serie-rai-play-spiegazione-finale-seconda-stagione-dove-vederla/" rel="follow" target="_blank"><strong>10 capodanni</strong></a>, Netflix rilancia con Mala Influencia, una nuova commedia romantica spagnola che ha tutto: bad boy, attrazione irresistibile e una storia che riscrive i clich&#233;. Alla regia c&#8217;&#232; Chlo&#233; Wallace, sorella della star di &#200; colpa mia?, per una serie che far&#224; impazzire chi cerca amore, tensione e un pizzico di redenzione.</p>

 






    
         
        
        <span class="inline-video__title"><a href="https://www.alfemminile.com/attualita/trailer-di-manuale-per-signorine-la-serie-spagnola-netflix-bridgerton-fleabag/">Il trailer di "Manuale per signorine", la serie spagnola che sfida Bridgerton</a></span>
     
                
            





<h2>Il romance spagnolo che stavate aspettando &#232; Mala Influencia</h2>

<p>Vi siete appassionati alle dinamiche irresistibili di Manuale per signorine, avete pianto e riso con 10 capodanni, e non vedete l&#8217;ora che esca l&#8217;ultimo capitolo di Culpables? Buone notizie: Netflix ha appena accolto Mala Influencia, <strong>la serie spagnola young adult che promette di diventare la vostra prossima ossessione</strong>. In streaming dal 9 maggio, &#232; il titolo perfetto per chi cerca una <strong>romcom ad alta tensione romantica</strong>, ma con personaggi scritti meglio del solito clich&#233;.</p>

<h2>Da Wattpad al grande schermo: l&#8217;origine del fenomeno</h2>

<p>Come tante storie che finiscono per far battere milioni di cuori, Mala Influencia nasce su <strong>Wattpad</strong>, l&#8217;incubatore preferito di romance adolescenziali. Dietro lo pseudonimo di <strong>Teensspirit</strong>, si nasconde un&#8217;autrice diventata virale in rete e poi corteggiata da pi&#249; case di produzione. A conquistare i produttori &#232; stata la trama, semplice ma d&#8217;impatto, e un <strong>duo protagonista capace di incendiare lo schermo</strong>.</p> 

<p>La serie porta sullo schermo tutto ci&#242; che gli appassionati del genere amano: <strong>una protagonista popolare e vulnerabile</strong>, <strong>un bad boy silenzioso ma intenso</strong>, e una tensione che cresce scena dopo scena. Ma non pensate al solito love story tossica: qui si gioca con gli archetipi in modo nuovo.</p>
 






    
    
    
    
    
        
    
    






    
    



 




<h2>La regista? &#200; la sorella di Nicole Wallace (s&#236;, proprio lei)</h2>

<p>Un altro dettaglio che far&#224; felici gli amanti di &#200; colpa mia?: a dirigere Mala Influencia &#232; <strong>Chlo&#233; Wallace</strong>, sorella di <strong>Nicole Wallace</strong>, protagonista proprio dell&#8217;adattamento Prime Video di Culpables. Chlo&#233; debutta alla regia di un lungometraggio con un obiettivo preciso: <strong>fare intrattenimento romantico senza cadere nella dinamica tossica &#8220;lei ingenua, lui problematico&#8221;</strong>.</p>

<p>&#8220;<strong>La cosa pi&#249; importante era che il film non fosse tossico, che i personaggi fossero legati da qualcosa che andasse oltre l'amore romantico</strong>&#8221;, ha dichiarato la regista a HotBuzz. &#8220;<strong>Volevo che Reese ed Eros sembrassero umani e reali, pur all'interno degli stereotipi del genere</strong>&#8221;.</p>

<h2>Reese ed Eros: quando i ruoli si invertono (e l&#8217;attrazione esplode)</h2>

<p>La protagonista, <strong>Reese</strong>, &#232; una ballerina di talento, figlia del preside di una scuola spagnola prestigiosa. Amatissima, perfetta agli occhi di tutti, &#232; il tipo di ragazza a cui nulla dovrebbe andare storto. Ma quando iniziano ad arrivare <strong>minacce anonime</strong>, tutto cambia. Suo padre, preoccupato, le affianca <strong>una guardia del corpo</strong>, un ragazzo chiamato Eros.</p>

<p>Eros &#232; il tipico &#8220;cattivo ragazzo&#8221; solo in apparenza: duro, chiuso, con un passato complicato, ma in realt&#224; dotato di una <strong>profonda sensibilit&#224;</strong>. Il loro rapporto &#232; fatto di contrasti, diffidenza e una chimica palpabile che <strong>trasforma la tensione in attrazione</strong>.</p>

<h2>Il cast giovane che (forse) sar&#224; la nuova ossessione social</h2>

<p>A dare volto ai protagonisti ci sono <strong>El&#233;a Rochera</strong>, al suo primo ruolo importante, e <strong>Alberto Olmo</strong>, un volto ancora poco conosciuto ma destinato a crescere. Tra i due, l&#8217;alchimia &#232; evidente fin dalle prime scene, e i social non tarderanno a notarli.</p>

<p>&#8220;<strong>Il mio personaggio parte da un momento di fragilit&#224; ma trova una nuova forza lungo la strada</strong>&#8221;, ha detto El&#233;a in un&#8217;intervista. &#8220;<strong>Reese all&#8217;inizio &#232; spaventata, ma cresce, anche grazie a Eros. Alla fine, &#232; un&#8217;altra persona</strong>&#8221;. Alberto, invece, descrive il suo Eros come &#8220;<strong>un ragazzo con un mondo interiore complesso. All&#8217;esterno sembra scontroso, ma dentro ha solo voglia di essere visto davvero</strong>&#8221;.</p>
 






    
    
    
    
    
        
    
    






    
    



 




<h2>Una storia d&#8217;amore, ma non solo: ecco perch&#233; Mala Influencia &#232; diversa</h2>

<p>S&#236;, c&#8217;&#232; la storia d&#8217;amore. C&#8217;&#232; il brivido del contatto sfiorato, gli sguardi intensi, le notti piene di domande. Ma Mala Influencia va oltre: <strong>parla di solitudine, aspettative sociali, del peso delle scelte e del bisogno di essere protetti anche quando si sembra invincibili</strong>.</p>

<p>Non &#232; solo Reese a cambiare, ma anche Eros, e lo fa senza che uno dei due debba annullarsi per l&#8217;altro. In un panorama affollato di storie romantiche che romantizzano la sofferenza, questa serie <strong>prova a restituire dignit&#224; emotiva a entrambi i personaggi</strong>.</p>

<h2>Perch&#233; vi piacer&#224; se avete adorato &#200; colpa mia? (e vi siete stancati dei soliti bad boys)</h2>

<p>Se vi siete appassionati al triangolo sentimentale e ai drammi interiori di &#200; colpa mia?, ma sentite che certe dinamiche cominciano a pesare, Mala Influencia &#232; <strong>la boccata d&#8217;aria fresca che aspettavate</strong>. Ha tutto il fascino del teen romance spagnolo, ma evita le trappole pi&#249; ovvie: la protagonista non &#232; una &#8220;brava ragazza salvata&#8221;, e il protagonista non &#232; il solito ragazzo tossico da redimere.</p>

 

     
         
    



    
   
         
    



    
  




                            
</div>