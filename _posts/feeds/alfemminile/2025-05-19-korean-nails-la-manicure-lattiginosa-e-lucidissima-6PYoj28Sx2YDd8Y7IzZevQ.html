---
author: (La redazione di fem)
canonical_url: https://www.alfemminile.com/stili-e-tendenze/korean-nails-unghie-glossy-lattiginose-trend-idee-2025/
date: '2025-05-19T05:00:00'
excerpt: '<p><a href="https://www.alfemminile.com/stili-e-tendenze/korean-nails-unghie-glossy-lattiginose-trend-idee-2025/">
  <img align="left" hspace="10" src="https://static.alfemminile.com/images/2025/05/16/123936958-32ed4e6a-5aa0-4cb2-93c3-a7d83b137f92.jpg"
  width="140" /></a>Non sempre servono glitter, colori forti o decorazioni appariscenti:
  le Korean nails stanno bene su tutte (s&igrave;, anche su chi ha le unghie corte)
  e hanno un solo obiettivo &ndash; far sembrare le mani sempre in ordine, sempre
  glow.</p>'
image: assets/media/6PYoj28Sx2YDd8Y7IzZevQ-_kJv3IFHmHLoi7BRfO4g0w.webp
source: alfemminile
tags:
- /alfemminile
title: 'Korean nails: la manicure lattiginosa (e lucidissima) per unghie bellissime
  anche senza colori forti'
---
<div>
        <p>Minimal, sheer, glossy: le <strong>Korean nails</strong> sono la versione manicure dell&#8217;effetto <a href="https://www.alfemminile.com/stili-e-tendenze/glass-skin/" rel="follow" target="_blank">glass skin</a>. Ci piacciono perch&#233; sembrano semplici, ma in realt&#224; sono curatissime fino al millimetro. E hanno tutto quello che serve a un trend per diventare virale: <strong>stanno bene su tutte</strong>, non passano mai di moda, e anche dopo due settimane sembrano ancora eleganti.<br>
Le unghie coreane tornano a farci battere il cuore in versione aggiornata: <strong>base lattiginosa</strong>, <strong>dettagli micro</strong> (letteralmente: minuscoli cuori, petali, puntini), <strong>finish lucido</strong> da sembrare vetro. E se volete provarle a casa? Bastano tre prodotti e cinque minuti. Ma ve lo diciamo: una volta provate, non ne uscirete pi&#249;.</p>

 






    
         
        
        <span class="inline-video__title"><a href="https://www.alfemminile.com/culture/consigli-per-avere-unghie-belle-e-in-fretta-/">Consigli per avere unghie belle e in fretta!</a></span>
     
                
            





<h2>Le idee Korean nails pi&#249; belle da salvare</h2>

<h3>1. Latte nails: il nude che sembra skincare per le mani</h3>

<p>La base nude-lattiginosa &#232; la regina indiscussa: bianco latte, rosa pastello o beige cipriato. L&#8217;unico scopo? Far sembrare l&#8217;unghia sana, idratata, curata. Aggiungete un top coat lucidissimo e il gioco &#232; fatto: sembrano appena uscite da una seduta di skincare coreana.</p>

<h3>2. Piccole decorazioni baby (da guardare incantate ogni 10 minuti)</h3>

<p>Una stellina su un&#8217;unghia. Un cuoricino minuscolo sull&#8217;anulare. Un micro petalo nell&#8217;angolino. I dettagli sono microscopici, ma studiatissimi. E sono proprio loro a rendere la manicure diversa da tutte le altre. Non serve esagerare, anzi: il trucco &#232; &#8220;sembrano niente, ma sono tutto&#8221;.</p> 
  



     





<h3>3. Effetto rugiada: le gocce trasparenti</h3>

<p>Un altro classico delle Korean nails? Goccioline 3D trasparenti, che sembrano acqua. Vengono applicate con gel o sticker, ma il risultato &#232; sempre lo stesso: super fresco, super skin-like. Perfette su base nude o lattiginosa, da sole o abbinate a micro decorazioni.</p>

<h3>4. Jelly nails (che sembrano caramelle)</h3>

<p>Colori traslucidi che ricordano le jelly shoes degli anni 2000, ma in versione grown-up. Rosa baby, rosso ciliegia sheer, lilla lattiginoso. Sembrano appena stesi, e invece durano settimane. E stanno benissimo anche sulle unghie corte.</p>
  



     





<h3>5. French&#8230; ma trasparente</h3>

<p>Scordatevi la linea bianca netta: la Korean French manicure &#232; tutta una sfumatura. O un&#8217;onda lucida appena percettibile. Una curva quasi invisibile, che si nota solo se ci fate attenzione &#8212; ma che rende l&#8217;unghia elegante in modo assurdo.</p>

<h3>6. Petali, fiori, elementi nature</h3>

<p>Un fiore minuscolo incapsulato nel gel. Un rametto quasi disegnato a matita. Le Korean nails si ispirano spesso alla natura, ma in modo poetico, etereo, come se fosse un&#8217;illustrazione. Bellissime su fondo lattiginoso e finish super lucido.</p>
  



     





<h3>7. Chrome sheer: il metallizzato pi&#249; soft di sempre</h3>

<p>Niente effetto specchio aggressivo. Qui il chrome &#232; una patina trasparente e glow sopra una base rosata o beige. &#200; lo stesso effetto degli ombretti koreani shimmer: delicato, lucente, sofisticato.</p>

<h3>8. Gradienti impalpabili</h3>

<p>Un colore che sfuma da rosa a latte, o da nude a trasparente. Le unghie sembrano aerografate, e l&#8217;effetto &#232; quello di mani lunghissime e curatissime. Il segreto &#232; la sfumatura: quasi invisibile, ma perfetta.</p>
  



     





<h2>Come farle da sole: il mini tutorial</h2>

<p>Vi servono:</p>

<ul>
	<li>una base nude o lattiginosa</li>
	<li>un top coat vetro</li>
	<li>pennellino ultrasottile</li>
	<li>micro sticker o dettagli in rilievo</li>
</ul>

<p>Step-by-step:</p>

<ul>
	<li>Preparate le unghie (cuticole in ordine, limatura pulita).</li>
	<li>Stendete la base sheer (una o due passate).</li>
	<li>Aggiungete il micro dettaglio: un petalo, un punto, una mini decorazione.</li>
	<li>Coprite tutto con top coat lucidissimo.</li>
	<li>(Bonus: goccioline trasparenti in gel per l&#8217;effetto rugiada)</li>
</ul>

<p>Risultato: mani che sembrano uscite da un nail bar di Seoul.</p>

<h2>Perch&#233; ci piacciono cos&#236; tanto</h2>

<p>Le Korean nails sono il contrario di una manicure appariscente. Sono sobrie ma sofisticate, leggere ma curate. E funzionano per chiunque abbia voglia di:</p>

<ul>
	<li>Unghie curate, sempre, anche senza smalto colorato</li>
	<li>Un'estetica glow, skin-like, perfetta con qualsiasi look</li>
	<li>Una manicure che dura e non si rovina visivamente</li>
	<li>Qualcosa di nuovo, ma portabilissimo</li>
	<li>Un beauty moment per s&#233;, da fare anche a casa in 15 minuti</li>
</ul>

<p>E diciamolo: a volte basta un micro cuore ben fatto per cambiare tutto il mood delle proprie delle mani.</p>

 

    




                            
</div>