---
author: (La redazione di fem)
canonical_url: https://www.alfemminile.com/attualita/cercare-trovare-e-prenotare-voli-economici-la-guida-estate-2025-low-budget-mete-migliori-siti-consigli/
date: '2025-05-18T07:38:00'
excerpt: '<p><a href="https://www.alfemminile.com/attualita/cercare-trovare-e-prenotare-voli-economici-la-guida-estate-2025-low-budget-mete-migliori-siti-consigli/">
  <img align="left" hspace="10" src="https://static.alfemminile.com/images/2025/05/16/100810572-ab467772-9b6f-4f44-bbd0-905b40339dcd.jpg"
  width="140" /></a>Tutte le dritte per trovare voli economici per l&rsquo;estate
  2025: quando prenotare, dove cercare, come capire se l&rsquo;offerta &egrave; davvero
  vantaggiosa e le mete low cost pi&ugrave; interessanti. Salvatevi questo articolo,
  vi servir&agrave;.</p>'
image: assets/media/1abChWvwyfjXGcfT6mX9pw-Goay8WuLsye7pD3_DrZ_Rw.webp
source: alfemminile
tags:
- /alfemminile
title: 'Cercare, trovare e prenotare voli economici: la guida di cui avevate bisogno
  quest''estate'
---
<div>
        Voglia di <a href="https://www.alfemminile.com/attualita/5-mete-economiche-instagrammabili-vacanze-amiche-viaggi-low-cost-italia-europa-2025/" rel="follow" target="_blank">partire senza spendere una fortuna</a>? Questa &#232; la guida definitiva per chi &#232; a caccia di <strong>voli economici</strong> per l&#8217;estate 2025. Dai <strong>trucchi per prenotare al momento giusto</strong> alle <strong>migliori destinazioni low cost</strong>, passando per i segreti dei comparatori di prezzo e le strategie per viaggiare anche con meno di 10 euro. Con un po&#8217; di flessibilit&#224; e le dritte giuste, viaggiare a basso costo non &#232; pi&#249; un&#8217;utopia.
 






    
         
        
        <span class="inline-video__title"><a href="https://www.alfemminile.com/attualita/zoom-out-libere-di-viaggiare-video/">Quanto &#232; importante che le donne si sentano libere di viaggiare (anche) da sole?</a></span>
     
                
            




<h2>A caccia di voli low-cost e low-budget per l'estate?</h2>

<h3>Qui tutti i consigli: come prenotarli, dove trovarli, come capire se l'offerta &#232; davvero vantaggiosa come sembra, le migliori destinazioni</h3>

<p>Le vacanze estive sono alle porte e, come ogni anno, parte la caccia al <strong>volo economico perfetto</strong>. Ma negli ultimi anni, qualcosa &#232; cambiato. Complice l&#8217;aumento della domanda e i costi variabili del carburante, trovare una vera offerta non &#232; pi&#249; cos&#236; semplice. Tuttavia, con qualche accorgimento e gli strumenti giusti, &#232; ancora possibile volare senza alleggerire troppo il portafogli. Ecco tutto quello che dovete sapere per prenotare <strong>voli low cost</strong> senza sorprese.</p>

<h2>Cercare, trovare e prenotare voli economici: la guida di cui avevate bisogno</h2>

<p>Nel 2025, prenotare <strong>voli economici</strong> &#232; diventata un&#8217;arte. Le compagnie low cost come <strong>Ryanair</strong> e <strong>Wizz Air</strong> continuano a offrire tariffe allettanti, ma<strong> attenzione ai costi nascosti: selezione del posto, bagagli, check-in all&#8217;aeroporto.</strong> Per evitare brutte sorprese, il consiglio &#232; quello di usare motori di ricerca affidabili come <strong>Skyscanner</strong>, <strong>Google Flights</strong> e <strong>Momondo</strong>, che permettono di confrontare rapidamente centinaia di opzioni. Iscriversi alle newsletter delle compagnie pu&#242; anche garantirvi accesso anticipato a sconti esclusivi.</p>
 






    
    
    
    
    
        
    
    






    
    



 




<h2>Dove trovare voli economici su Google? I migliori siti</h2>

<ul>
	<li>Quando si tratta di trovare <strong>offerte volo</strong>, <strong>Google Flights</strong> &#232; uno degli strumenti pi&#249; versatili. Permette di consultare un calendario con le tariffe pi&#249; basse e di attivare <strong>notifiche automatiche</strong> sui cambi di prezzo.</li>
	<li>Skyscanner rimane il re indiscusso per chi cerca ispirazione: la funzione &#8220;Ovunque&#8221; vi permette di scoprire <strong>mete economiche</strong> in base al budget.</li>
	<li>Anche <strong>Kayak</strong> offre alert di prezzo e confronti tra diverse agenzie, ottimi per chi non ha una meta precisa ma cerca solo il miglior affare.&#249;</li>
	<li><strong>Momondo&#160;</strong>&#232; un motore di ricerca voli molto visuale e trasparente, con grafici che aiutano a trovare le date pi&#249; economiche. Offre anche ispirazione per viaggi in base al budget e non applica costi nascosti.</li>
</ul>

<h2>Quando &#232; il momento giusto per cercare voli economici?</h2>

<p>Il tempismo &#232; tutto. Prenotare <strong>con 6-8 settimane di anticipo</strong> &#232; generalmente la finestra ideale per trovare tariffe convenienti per i voli internazionali. Per tratte nazionali, bastano anche <strong>3-4 settimane</strong> prima della partenza<strong> (tra i 30 e i 45 giorni)&#160;</strong>Usare gli <strong>alert di prezzo</strong> vi aiuter&#224; a cogliere il momento giusto per prenotare. E ricordate: <strong>volare a met&#224; settimana spesso costa meno rispetto al weekend. </strong></p> 

<p>I&#160;giorni migliori per trovare offerte sono<strong> dal marted&#236; al gioved&#236;, preferibilmente in tarda serata.</strong></p>

<h3>Voli economici per il ponte del 2 giugno</h3>

<p>Il <strong>ponte del 2 giugno 2025</strong> &#232; l&#8217;occasione perfetta per una fuga a basso costo. Esempi? Voli da <strong>Milano a Zagabria</strong> o da <strong>Roma a Barcellona</strong> a tariffe ultra competitive. L&#8217;anticipo nella prenotazione &#232; fondamentale, cos&#236; come la scelta di aeroporti alternativi per evitare i rincari dei terminal principali.</p>

<h3>Voli economici per luglio e agosto 2025</h3>

<p>Estate fa rima con prezzi alle stelle, ma con un po&#8217; di flessibilit&#224; si pu&#242; ancora risparmiare. Volare <strong>durante la settimana</strong> e non nel weekend &#232; una delle strategie migliori. Gli strumenti come il calendario di <strong>Google Flights</strong> o Skyscanner aiutano a trovare le giornate con <strong>le tariffe pi&#249; basse</strong>. Evitate i picchi di Ferragosto e considerate destinazioni meno inflazionate.</p>

<h2>Dove andare con voli economici? Le migliori destinazioni cheap</h2>

<p>Nel 2025, tra le <strong>mete low cost</strong> pi&#249; amate troviamo <strong>Budapest</strong>, <strong>Bucarest</strong>, <strong>Sofia</strong>, <strong>Malta</strong> e molte <strong>isole greche</strong>. Anche alcune citt&#224; italiane come <strong>Bari</strong>, <strong>Catania</strong> e <strong>Palermo</strong> sono perfette per chi cerca un weekend economico.<strong> Sfruttate la funzione &#8220;Ovunque&#8221; di Skyscanner </strong>per lasciare che sia il prezzo a decidere la destinazione. Partire da aeroporti come <strong>Milano Orio al Serio</strong> fa spesso la differenza.</p>
 






    
    
    
    
    
        
    
    






    
    



 




<h2>Voli economici da Napoli, Roma, Milano, Catania, Torino</h2>

<p>Ecco alcune delle <strong>offerte pi&#249; interessanti</strong> gi&#224; disponibili:</p>

<ul>
	<li>
	<p><strong>Napoli&#8211;Torino</strong>: da 27&#8364; andata e ritorno</p>
	</li>
	<li>
	<p><strong>Roma&#8211;Bari</strong>: da 31&#8364;</p>
	</li>
	<li>
	<p><strong>Milano (Orio al Serio)</strong>: voli da 13&#8364;</p>
	</li>
	<li>
	<p><strong>Catania&#8211;Firenze</strong>: da 60&#8364; andata e ritorno</p>
	</li>
	<li>
	<p><strong>Torino&#8211;Barcellona</strong>: da 17&#8364;</p>
	</li>
</ul>

<h2>Voli economici in Italia: Catania, Bari, Cagliari, Firenze, Roma</h2>

<p>Per chi preferisce restare in Italia, le rotte interne sono una miniera di offerte. <strong>Milano-Cagliari</strong>, <strong>Roma-Firenze</strong>, <strong>Napoli-Palermo</strong> sono solo alcune delle tratte dove &#232; facile trovare voli <strong>sotto i 50 euro</strong>, soprattutto in <strong>bassa stagione</strong> o con prenotazione anticipata.</p>

<h2>Capitali europee e Europa: Amsterdam, Barcellona, Budapest, Parigi</h2>

<p>Le <strong>capitali europee</strong> restano un evergreen per chi ama viaggiare low cost. Voli da <strong>Milano</strong> o <strong>Roma</strong> verso <strong>Amsterdam</strong>, <strong>Barcellona</strong>, <strong>Budapest</strong> e <strong>Parigi</strong> sono spesso proposti a prezzi vantaggiosi da compagnie come Ryanair ed EasyJet. L'importante &#232; partire da <strong>aeroporti strategici</strong> e avere flessibilit&#224; sulle date.</p>

<h2>Voli economici fuori Europa: Egitto, Tailandia</h2>

<p>Chi sogna mete esotiche pu&#242; puntare sull&#8217;<strong>Egitto</strong> o sulla <strong>Tailandia</strong>, soprattutto durante la <strong>bassa stagione</strong>. Voli da Milano verso <strong>Sharm El Sheikh</strong> o da Roma verso <strong>Bangkok</strong> possono scendere sotto i 300&#8364;, se prenotati con anticipo o durante promozioni speciali. Controllate regolarmente i portali delle compagnie e i comparatori.</p>

<h2>Le migliori compagnie aeree per voli economici</h2>

<ul>
	<li><strong>Ryanair</strong> resta imbattibile per le tariffe, ma<strong> impone regole rigide: dal 3 novembre 2025, sar&#224; obbligatoria la </strong><strong><strong>car</strong>ta d&#8217;imbarco digitale</strong> e si potr&#224; portare in cabina solo <strong>un piccolo bagaglio gratuito</strong>. Se volete il trolley, serve la Priority. E non fatevi fregare: da quest'anno i controlli sulle misure sono sempre pi&#249;&#160;stringenti e la vostra borsa dovr&#224; <b>per forza stare sotto il sedile del passeggero davanti a voi.</b></li>
	<li><strong>EasyJet</strong>, invece, continua a crescere in Italia. Il bagaglio a mano gratuito &#232; un po&#8217; pi&#249; generoso, ma per portare qualcosa in pi&#249; serve prenotare l&#8217;opzione dedicata. In cambio, offre <strong>rotte comode e prezzi concorrenziali</strong> da scali come <strong>Roma Fiumicino</strong> e <strong>Milano Linate</strong>.</li>
</ul>

<h2>Come trovare voli economici senza destinazione?</h2>

<p>Se siete aperti a tutto, provate la funzione <strong>&#8220;Ovunque&#8221;</strong> di Skyscanner o la sezione &#8220;flight&#8221; di Kayak. Inserite l&#8217;aeroporto di partenza e lasciate che il sistema vi mostri <strong>le mete pi&#249; economiche</strong> per il vostro budget. &#200; il modo migliore per partire senza spendere troppo, anche decidendo all&#8217;ultimo minuto.</p>

<h2>Dove trovare voli economici last minute?</h2>

<p>Le <strong>offerte last minute</strong> non sono un miraggio. Attivate gli avvisi di prezzo su Skyscanner e tenete d&#8217;occhio portali come <strong>Piratinviaggio</strong> o <strong>Volagratis</strong>. Con un po&#8217; di elasticit&#224; negli orari e nei giorni, si trovano <strong>tariffe stracciate</strong> anche pochi giorni prima della partenza.</p>
 






    
    
    
    
    
        
    
    






    
    



 




<h2>Come trovare voli economici sotto i 10 euro</h2>

<p>Sono rari, ma esistono. Voli a <strong>13&#8364; o meno</strong> si trovano grazie a <strong>promozioni lampo</strong> di Ryanair e <a href="https://www.alfemminile.com/attualita/come-funziona-la-formula-all-you-can-fly-di-wizz-air-per-voli-illimitati-in-un-anno-donne-viaggiano-da-sole/" rel="follow" target="_blank">Wizz Air</a>. Per riuscire a prenotarli, serve <strong>massima flessibilit&#224;</strong> e l&#8217;abitudine a controllare le offerte ogni giorno. Un altro trucco? Iscrivetevi alle <strong>newsletter ufficiali</strong> per essere i primi a sapere tutto.</p>

<h2>Attenzione! I consigli sui dettagli a cui dare un occhio per capire se un'offerta &#232; davvero vantaggiosa</h2>

<p>Detto ci&#242;, non lasciatevi abbagliare solo dal prezzo. I voli ultralow cost nascondono spesso qualche insidia. Primo: <strong>gli aeroporti di partenza</strong>. Se volate da <strong>Milano</strong>, molto probabilmente si tratta di <strong>Orio al Serio</strong>, a Bergamo &#8211; comodo ma non proprio dietro l&#8217;angolo, soprattutto se partite all&#8217;alba o atterrate di sera tardi. Secondo: <strong>gli orari</strong>. Le tariffe pi&#249; basse sono spesso legate a voli in orari scomodi, come <strong>la tarda serata</strong> o l&#8217;alba, che non solo vi costringono a <strong>sacrificare ore di sonno</strong>, ma spesso richiedono anche una <strong>notte extra nella destinazione</strong> (magari solo per dormire, senza nemmeno godersi la citt&#224;), aumentando i costi totali del viaggio.</p>

<p>E poi c&#8217;&#232; il capitolo <strong>bagagli</strong>, dove Ryanair &#8211; mai come ora &#8211; si mostra inflessibile. Dal 3 novembre 2025, sar&#224; <strong>obbligatoria la carta d&#8217;imbarco digitale</strong>, scaricabile esclusivamente tramite l&#8217;app ufficiale. Attenzione anche alla stampa: quella cartacea non sar&#224; pi&#249; accettata in molti scali. Inoltre, viene concesso <strong>un solo piccolo bagaglio a mano gratuito</strong>, con dimensioni massime di <strong>40 x 20 x 25 cm</strong>. Se avete bisogno di un trolley in cabina, &#232; necessario acquistare l'opzione <strong>Priority</strong>, altrimenti rischiate una salata penale al gate.</p>

 

     
         
    



    
   
         
    



    
   
         
    



    
  




                            
</div>