---
author: (La redazione di fem)
canonical_url: https://www.alfemminile.com/genitorialita/genitori-bulli-sui-social-la-fine-della-genitorialita-consapevole/
date: '2025-05-20T12:57:00'
excerpt: '<p><a href="https://www.alfemminile.com/genitorialita/genitori-bulli-sui-social-la-fine-della-genitorialita-consapevole/">
  <img align="left" hspace="10" src="https://static.alfemminile.com/images/2025/05/20/150820582-162b3a93-ca6b-41c2-9bf8-e6057dc67a6f.jpg"
  width="140" /></a>C''&egrave; da chiedersi se non sia il caso di valutare psicologicamente
  le persone prima che diventino genitori: i social hanno messo in luce quanto avere
  figli, figlie, sembri pi&ugrave; un gioco di ruolo che una responsabilit&agrave;
  di cura.</p>'
image: assets/media/OTA_i4t1V21Non08F_M3Yw-l-RtHJ-DTosq3PIsfWDIEg.webp
source: alfemminile
tags:
- /alfemminile
title: 'Oggi i primi bulli sono i genitori: tra social ed esercizi di potere (a vuoto),
  siamo una societ√† al capolinea'
---
<div>
        <p>Cosa scatta nella mente di una persona adulta che <strong>per ottenere visualizzazioni e like rompe un uovo sulla fronte del proprio bambino</strong>, della propria bambina, lasciandolo in lacrime o almeno basito e poi condivide il video ridendo grossolanamente? Cosa scatta nella mente di chi, nonostante sia genitore, <strong>si comporta come se suo figlio, sua figlia, fosse un suo pari</strong> e non si rende conto che essere madre, padre, significa creare uno spazio sicuro, proteggere, educare, avere cura e dare l'esempio per tutta la vita?</p>

<p>Il sospetto &#232; che i social abbiano messo in luce - e dato spazi e visibilit&#224; - a tutte quelle persone che <strong>tutto potevano fare, tranne che diventare genitori.</strong> E invece, paradossalmente, sono proprio loro quelle che <strong>si lanciano nel compito pi&#249; gravoso del mondo senza nemmeno pensarci.</strong></p>

 






    
         
        
        <span class="inline-video__title"><a href="https://www.alfemminile.com/attualita/luciana-littizzetto-cari-single-siete-stati-finalmente-ritenuti-in-grado-di-crescere-un-bambino-con-il-vostro-amore/">Luciana Littizzetto: "Cari single, siete stati finalmente ritenuti in grado di crescere un bambino con il vostro amore"</a></span>
     
                
            





<h2>le "challenge" dell'uovo e del formaggio in fronte ai piccoli e piccole</h2>

<p>Partiamo raccontando che, finalmente, &#232; successo: in Svezia una <strong>madre &#232; stata condannata per molestie dopo aver spaccato un uovo sulla fronte della figlia di due anni&#160;</strong>per partecipare a una challenge su TikTok. Per i fortunati e le fortunate che non hanno mai intercettato la "challenge", funziona cos&#236;: degli adulti, di solito madri o padri, posizionano il cellulare con la fotocamera in azione mentre <strong>fingono di voler cucinare insieme ai loro figli e figlie</strong> di una et&#224; compresa tra i due e i sette, nove anni.</p> 

<p>Poi colgono di sorpresa i piccoli <strong>spaccando loro delle uova sulla fronte</strong>. Il risultato &#232;: grandi risate da parte dell'adulto, incredulit&#224;, pianto, smarrimento, da parte della vittima. Il video, ovvio, viene caricato sui social. Ma finalmente &#232; arrivata una sacrosanta denuncia,&#160;forse il <strong>segnale definitivo che siamo arrivati al capolinea della normalit&#224; e che per arginarci occorre un tribunale.</strong></p>

<p>La "Egg cracked challenge" &#232; solo una di queste aberranti prove del fatto che esistono pi&#249; genitori inadeguati di quanto non vorremmo ammettere: c'&#232; anche la <strong>Cheese challenge,</strong> identica a quella dell'uovo non fosse che a essere lanciata sulla faccia del bambino &#232; una fetta di formaggio.</p>
 






    
    
    
    
    
        
    
    








 




<p>Gli adulti che lo fanno ridono moltissimo, i bambini no. Nel migliore dei casi piangono, nel peggiore <strong>imparano che occorre vivere una vita in tensione, restando all'erta anche, soprattutto, in presenza dei loro stessi genitori fino a che non imparano a comportarsi esattamente come loro: da bulli.&#160;</strong>La madre svedese &#232; stata condannata a risarcire la figlia di due anni proprio per questro motivo. Il tribunale distrettuale di Helsingborg ha ritenuto che la bambina abbia vissuto il gesto della madre, cio&#232; quello di romperle un uovo sulla fronte, <strong>come una umiliazione. Ed essere umiliati, umiliate, dai genitori &#232; a tutti gli effetti una violenza psicologica, una molestia con delle ripercussioni psicologhe.</strong></p>

<p>I bambini e le bambine&#160;ovviamente non hanno gli strumenti psicologici per comprendere <strong>ironia, sarcasmo, esagerazioni di sorta</strong> (come "vorrei che tu sparissi" durante un rimprovero): non intercettano le sfumature e&#160;<strong>prendono alla lettera ci&#242; che vedono</strong>, ci&#242; che ascoltano. Nella fattispecie, si insegna loro che nello spazio sicuro e familiare si ricevono uova in faccia, che ci si dice l'un l'altro "vorrei che tu sparissi".&#160;</p>

<h2>che fine hanno fatto gli adulti responsabili</h2>

<p>Le domande da porsi sono un paio: se <strong>tra gli adulti le percentuali di quelli inadatti alla genitorialit&#224; sono sempre state cos&#236; alte</strong>, ma non le vedevamo. Se i social hanno contribuito alla messa in mostra di tali pessimi esempi di genitorialit&#224; o se hanno prolungato all'infinito l'era della stupidaggine condannandoci a una eterna adolescenza. Se oggi grazie a una nuova cultura pro terapia, pro analisi psicologica, <strong>alcune e alcuni di noi non siano pi&#249; lucidi nel leggere l'inadeguatezza altrui.</strong></p>

<p>C'&#232; anche da chiedersi <strong>per quale ragione, a mettere al mondo dei figli e delle figlie, pare siano le persone meno all'altezza</strong> del compito. Verrebbe da chiedersi, infine: ma siamo <strong>davvero sicuri di voler essere genitori o ci diventiamo per le pressioni sociali, e poi sappiamo solo esercitare potere e non cura</strong>?</p>
 






    
    
    
    
    
        
    
    








 




<p>Non sarebbe forse il caso di includere un colloquio con uno psicologo, una psicologa, nel percorso verso la genitorialit&#224;, cos&#236; come si fa per adottare? Perch&#233; se il primo istinto nei confronti del proprio figlio o figlia &#232; di <strong>bullizzarlo/a o di metterlo/a in ridicolo di proposito&#160;</strong>per farsi due risate forse qualche domanda <strong>sulla gestione dell'empatia, sul ruolo di cura e di esempio ce la possiamo, no: ce la dobbiamo porre.</strong></p>

<p>Gli esperti e le esperte parlano chiaro e no, non ridono. Uno psicologo esperto di cyberbullismo ha definito queste sfide &#8220;<strong>un esempio lampante di adulti che dimenticano il proprio ruolo</strong>&#8221;. Altri specialisti dello sviluppo infantile, come il pediatra australiano Justin Coulson, mettono in guardia: <strong>questi giochi possono danneggiare il senso di sicurezza, fiducia e autostima nei bambini.</strong> Anche se il bambino in un primo monento ride, dicono, il fatto che<strong> venga deriso o colto alla sprovvista pu&#242; lasciargli un senso di disagio difficile da elaborare.</strong></p>

<h2><b>genitori immaturi, bambini futuri pazienti psichiatrici</b></h2>

<p>Chi sono davvero i bambini, oggi? E perch&#233; i bambini e le bambine non possono consentirsi di esserlo? <strong>Perch&#233; abitare in una casa in cui non si sentono al sicuro li costringe ad alzare barriere che con l'infanzia non hanno nulla a che vedere.</strong> I bambini e le bambine non possono "fare i figli, le figlie": diventano guardinghi, paranoici, vittime o bulli a loro volta, perch&#233; quello spazio domestico &#232; privo di cura ed &#232; un far west in cui, a volte, <strong>qualcuno esercita potere senza un motivo apparente</strong>.</p>

 

     
         
    



    
   
         
    



    
  




                            
</div>