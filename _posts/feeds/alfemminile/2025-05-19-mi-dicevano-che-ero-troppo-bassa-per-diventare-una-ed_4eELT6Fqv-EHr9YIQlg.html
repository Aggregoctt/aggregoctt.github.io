---
author: (La redazione di fem)
canonical_url: https://www.alfemminile.com/attualita/pregiudizi-donne-jasmine-paolini-campionessa-tennis-dicevano-ero-troppo-bassa/
date: '2025-05-19T11:08:00'
excerpt: '<p><a href="https://www.alfemminile.com/attualita/pregiudizi-donne-jasmine-paolini-campionessa-tennis-dicevano-ero-troppo-bassa/">
  <img align="left" hspace="10" src="https://static.alfemminile.com/images/2025/05/19/092034698-18d3a84f-22c8-4abc-b436-3286a941b12e.jpg"
  width="140" /></a><p>Dagli allenamenti al Tc Mirafiume alla vittoria storica agli
  Internazionali d&rsquo;Italia, Jasmine Paolini ha riscritto le regole del tennis
  con il suo metro e 63. Cresciuta tra le colline toscane, figlia di una famiglia
  multiculturale, ha lottato anche contro i pregiudizi che le dicevano fosse troppo
  bassa per trionfare.</p>

  </p>'
image: assets/media/ed_4eELT6Fqv-EHr9YIQlg-6r3jVeADIUkPeMidI1xbtQ.webp
source: alfemminile
tags:
- /alfemminile
title: '"Mi dicevano che ero troppo bassa per diventare una campionessa del tennis":
  la storia di Jasmine Paolini'
---
<div>
        <p>Come sempre le donne devono combattere contro tutti con l'aggravante degli stereotipi e dei pregiudizi sul loro corpo: troppo piccole, troppo alte, troppo grasse e troppo magre, troppo o troppo poco. Anche<strong> <a href="https://www.alfemminile.com/attualita/chi-e-sara-errani-vita-privata-eta-fidanzata-figli-jasmine-paolini-abbraccio-commenti-sessisti/" rel="follow" target="_blank">Jasmine Paolini</a>,</strong> che &#232; appena entrata nella storia del tennis moderno vincendo le Internazionali come italiana dopo 40 anni, ha dovuto affrontare queste critiche alla convocazione del 2017. Questa &#232; la storia del tempo, la pazienza e il lavoro costante per arrivare dove nessuno credeva sarebbe arrivata.</p>

 






    
         
        
        <span class="inline-video__title"><a href="https://www.alfemminile.com/attualita/jasmine-nella-storia-e-lei-la-regina-degli-internazionali-di-roma/">Jasmine nella storia: &#232; lei la regina degli Internazionali di Roma</a></span>
     
                
            





<h2><strong>La rivincita di Jasmine Paolini: piccola, ma devastante</strong></h2>

<p>Con i suoi <strong>1,63 metri</strong>, <a href="https://www.alfemminile.com/attualita/chi-e-jasmine-paolini-prima-italiana-in-finale-a-wimbledon-bodyshaming-altezza/" rel="follow" target="_blank">Jasmine Paolini</a> ha messo in riga le giganti del tennis internazionale e ha vinto gli <strong>Internazionali BNL d&#8217;Italia 2025</strong> battendo Coco Gauff, numero 3 del ranking WTA, davanti al Presidente della Repubblica Sergio Mattarella. Un successo epico, che arriva a quarant&#8217;anni dall&#8217;ultimo trionfo italiano femminile a Roma. Con le lacrime agli occhi e la coppa in mano, Jasmine ha detto: &#8220;Non mi sembra vero. Sono venuta qua da bambina a vedere questo torneo e alzare questa coppa non era nemmeno un sogno&#8221;.</p>

<h2><strong>Infanzia tra bar, polacchi e Ghana: l'infanzia multiculturale di Jasmine Paolini</strong></h2>

<p>Figlia di <strong>Ugo</strong>, barista a Bagni di Lucca, e di <strong>Jacqueline</strong>, cameriera arrivata dalla Polonia, Jasmine cresce in una famiglia ricca di influenze culturali. La madre ha origini <strong>polacche</strong>, il nonno materno &#232; nato in <strong>Ghana</strong>, anche se la tennista non lo ha mai conosciuto. &#8220;Sono veloce per le mie origini africane, probabilmente&#8221;, ha raccontato. La sua infanzia si divide tra l&#8217;Italia e le estati trascorse in Polonia: &#8220;Fino ai dieci, undici anni ci andavo tutte le estati. Parlavo polacco, ma lo sto perdendo: non &#232; una lingua facile&#8221;.</p> 
 






    
    
    
    
    
        
    
    






    
    



 




<h2><strong>Il primo amore con la racchetta: dal Tc Mirafiume al Centro di Tirrenia</strong></h2>

<p>A sei anni, su consiglio del padre e dello zio Adriano, Jasmine lascia il nuoto e scopre il tennis al <strong>Tc Mirafiume di Bagni</strong>. &#200; un colpo di fulmine. Dopo le prime esperienze a <strong>Forte dei Marmi</strong>, il talento naturale la porta al <strong>Centro Federale di Tirrenia</strong>, dove incontra <strong>Renzo Furlan</strong>, l&#8217;allenatore che la guider&#224; per dieci anni e la accompagner&#224; fino alle finali di Parigi e Wimbledon. Oggi &#232; la <strong>quinta italiana di sempre</strong> ad entrare nella top ten mondiale, dopo Schiavone, Errani, Pennetta e Vinci.</p>

<h2><strong>&#8220;Ero troppo bassa per giocare a tennis&#8221;: come ha ribaltato i pregiudizi</strong></h2>

<p>La sua altezza &#232; sempre stata vista come un limite. Quando nel 2017 viene convocata per la prima volta in <strong>Fed Cup</strong> dalla ct Tathiana Garbin, in molti storcono il naso. Ma Jasmine risponde con una frase diventata celebre: &#8220;Lasciateci crescere, ci vorranno almeno dieci anni per giudicare i nostri risultati&#8221;. Aveva ragione. &#8220;Mi piacerebbe avere qualche centimetro in pi&#249; per servire meglio&#8221;, ha ammesso, &#8220;ma essendo piccolina mi muovo bene&#8221;. La velocit&#224;, la tecnica e l&#8217;intelligenza tattica hanno fatto il resto.</p>

<h2><strong>Il trionfo di Roma: battuta Coco Gauff, applausi da Mattarella</strong></h2>

<p>Il 18 maggio 2025, Jasmine scrive una delle pagine pi&#249; belle del tennis italiano. Al <strong>Foro Italico</strong>, in un Centrale gremito e sotto gli occhi del Capo dello Stato, domina Coco Gauff con un secco <strong>6-4 6-2</strong> in un&#8217;ora e mezza di gioco. &#8220;&#200; fatta!&#8221;, urla sul campo, prima di lanciarsi in una corsa liberatoria verso i genitori. &#200; il suo secondo titolo <strong>Masters 1000</strong>, dopo la vittoria a Dubai nel 2024. Ai microfoni si commuove: &#8220;L&#8217;anno scorso siamo andati noi al Quirinale, ora siamo riusciti a portare lui qui. Non mi sembra vero&#8221;.</p>
  



     





<h2><strong>Chi &#232; Jasmine Paolini fuori dal campo: musica, famiglia e fratelli tennisti</strong></h2>

<p>Fuori dal campo, Jasmine &#232; una ragazza riservata, legata alla famiglia e con una grande passione per la musica italiana. Ascolta <strong>Jovanotti</strong> e <strong>Ligabue</strong>, e ha un fratello minore, <strong>William</strong>, anche lui tennista, tesserato per il Tennis Club Pontedera. Dopo l&#8217;addio a Furlan, da marzo 2025 &#232; allenata dallo spagnolo <strong>Marc Lopez</strong>, con cui ha trovato nuova ispirazione. &#8220;Renzo rimarr&#224; per sempre una delle persone pi&#249; importanti della mia vita, ma arriva un momento in cui devi guardare da un&#8217;altra parte&#8221;, ha detto.</p>

<h3><strong>KeepHerConfident: Jasmine coach per le ragazze che vogliono mollare</strong></h3>

<p>Jasmine &#232; oggi anche testimonial del progetto <strong>#KeepHerConfident</strong>, che sostiene le <strong>giovani atlete</strong> nel delicato passaggio dell&#8217;adolescenza, quando molte rischiano di abbandonare lo sport per mancanza di autostima. &#8220;Spesso hanno detto che la mia altezza non mi avrebbe permesso di raggiungere certi livelli e la mia autostima &#232; stata messa a dura prova&#8221;, ha raccontato. &#8220;Conosco la sensazione di sentirsi inadeguata e quanto lo sport possa invece aiutare a costruire forza interiore&#8221;.</p>
 






    
    
    
    
    
        
    
    






    
    



 




<h2><strong>Jasmine e il corpo: quando ascoltare se stessi diventa potere</strong></h2>

<p>Nel corso della carriera, Jasmine ha imparato a fidarsi del proprio corpo. &#8220;L&#8217;ho capito gradualmente. Quando noti che riesci a reggere allenamenti pi&#249; intensi, che il tuo corpo ti segue&#8230; sono segnali importanti&#8221;. E aggiunge: &#8220;Ci vuole allenamento anche ad ascoltarsi, a non farsi distrarre dai &#8216;rumori&#8217; esterni&#8221;. Le sue gambe veloci sono diventate un&#8217;arma, il suo fisico minuto una firma stilistica. Una lezione di determinazione per chiunque si senta &#8220;fuori standard&#8221;.</p>

<h3><strong>Il nuovo volto del tennis italiano (e femminile)</strong></h3>

 

     
         
    



    
   
         
    



    
  




                            
</div>