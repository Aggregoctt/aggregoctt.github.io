---
author: (La redazione di fem)
canonical_url: https://www.alfemminile.com/stili-e-tendenze/occhiali-sole-2025-i-migliori-delle-star-modelli-giusti-per-forma-del-viso/
date: '2025-05-22T12:52:00'
excerpt: <p><a href="https://www.alfemminile.com/stili-e-tendenze/occhiali-sole-2025-i-migliori-delle-star-modelli-giusti-per-forma-del-viso/">
  <img align="left" hspace="10" src="https://static.alfemminile.com/images/2025/05/19/145055702-4f4d08ad-b41d-4225-bf4a-6f726d3956a7.jpg"
  width="140" /></a>Anche per la primavera-estate 2025 gli occhiali da sole rubano
  la scena e diventano protagonisti assoluti. Da Beyonc&eacute; a Zendaya, da Kylie
  Jenner a Lily Collins, ecco come le celebrity ispirano i trend del momento e ci
  insegnano a trovare la montatura perfetta in base alla forma del viso.</p>
image: assets/media/VNcFQvGmkWBFyYu1GG_wbw-eQSoHnldTqceYEHu2B8iKQ.webp
source: alfemminile
tags:
- /alfemminile
title: 'Occhiali da sole: come scegliere il modello giusto (con un occhio ai look
  delle star)'
---
<div>
        <p>Con l&#8217;arrivo della bella stagione insieme all'irrefrenabile voglia di vacanze tornano prepotentemente anche loro: <strong>gli occhiali da sole</strong>. Non solo alleati indispensabili contro la luce intensa e i raggi nocivi, ma <strong>veri e propri accessori di stile</strong> capaci di trasformare anche il pi&#249; basico dei look, raccontare una personalit&#224; e, perch&#233; no, aggiungere un tocco di grinta e mistero con un solo gesto.</p>

 






    
         
        
        <span class="inline-video__title"><a href="https://www.alfemminile.com/stili-e-tendenze/capelli-d-estate-come-proteggerli-dal-sole-e-trattarli-i-consigli-della-dermatologa/">Capelli d'estate, come proteggerli dal sole e trattarli. I consigli della dermatologa</a></span>
     
                
            





<p>Ma come si sceglie il modello giusto? <strong>Prima regola: guardarsi allo specchio</strong>.<strong> La forma del viso, infatti,&#160; &#232; il punto di partenza fondamentale per individuare la montatura pi&#249; adeguata</strong>. E se serve una guida, basta dare uno sguardo a chi, sotto i riflettori, degli occhiali da sole ne fa costantemente un&#8217;arte.</p>

<p>Come regola di base considerate che chi ha un volto di dimensioni generose dovrebbe orientarsi verso montature ampie, se non addirittura extra large, per evitare che risultino sproporzionate rispetto all&#8217;insieme del viso, mentre nel caso di tratti pi&#249; minuti, &#232; preferibile scegliere modelli pi&#249; contenuti, cos&#236; da non coprire eccessivamente i lineamenti delicati.&#160;</p> 

<h2><b>Viso ovale aka Miss&#160;versatilit&#224;</b></h2>

<p>Chi ha un viso ovale e abbastanza regolare come <strong>Zendaya</strong>&#160;e <strong>Jessica Alba</strong> pu&#242; ritenersi fortunata visto che <strong>questa shape si adatta facilmente a moltissime montature</strong>, dalle pi&#249; strutturate e geometriche fino ai modelli oversize a farfalla e un po' eccentrici. Per la stagione primavera-estate 2025, i modelli bold con montature spesse e colori intensi, dal burgundy, al bianco gesso al blu profondo (avete visto quelli di <strong>TBD Eyewear </strong>e di <strong>Jimmy Fairly&#160;</strong>che belli?), sono tra i pi&#249; gettonati.&#160;</p>
 






    
    
    
    
    
        
    
    






    
    



 


  






    
    
    
    
    
        
            
            
            
            
            
            
        
    
    






    
    



 


 






    
    
    
    
    
        
    
    






    
    



 




<h2><b>Viso tondo chiama struttura&#160;</b></h2>

<p>Per chi ha un viso pi&#249; tondo e con lineamenti un po' childish come <strong>Selena Gomez </strong>e<strong> Gigi Hadid</strong>, la sfida &#232; quella di slanciare le proporzioni. <strong>Modelli squadrati e&#160;allungati verso le tempie</strong> aiutano a definire meglio i contorni e sfinare l'insieme. L&#8217;effetto &#232; armonioso e deciso, senza rinunciare alla dolcezza. I <strong>cat-eye rivisitati&#160;</strong>in chiave contemporanea come quelli di <strong>Guess</strong>, con mascherine in acetato scuro o con venature metalliche, sono un&#8217;ottima scelta per chi cerca un tocco r&#233;tro senza appesantire.</p>
 






    
    
    
    
    
        
            
            
            
            
            
            
        
    
    






    
    



 


 






    
    
    
    
    
        
    
    






    
    



 




<h2><b>Viso quadrato? Carattere deciso, forme soft</b></h2>

<p>Chi ha un viso quadrato, con una mascella marcata come quella di <strong>Angelina Jolie</strong> o <strong>Kylie Jenner</strong>, potrebbe puntare su occhiali dalle linee morbide e avvolgenti. Le montature ovali o tondeggianti aiutano a bilanciare l&#8217;angolosit&#224; dei tratti e restituiscono un effetto pi&#249; soft, mantenendo al tempo stesso un&#8217;aura sofisticata. Il trend delle montature sottili in metallo dorato o rame si inserisce perfettamente in questa direzione, regalando leggerezza e raffinatezza. Un modello che sta bene senza se e senza ma a questa tipologia di visi? <strong>Gli aviator con le lenti a goccia </strong>come quelli di<strong> Ferragamo.</strong></p>
 






    
    
    
    
    
        
            
            
            
            
            
            
        
    
    






    
    



 


 






    
    
    
    
    
        
    
    






    
    



 




<h2><b>Viso a cuore, montature NON sdolcinate</b></h2>

<p>Per i visi a cuore, come quelli di<strong> Dakota Johnson</strong>&#160;o <strong>Lily Collins,</strong> l&#8217;ideale &#232; scegliere occhiali che riequilibrino il contrasto tra fronte ampia e mento stretto servono <strong>montature rettangolari </strong>con una larghezza leggermente superiore alla linea degli zigomi, capaci si rivelano di bilanciare i volumi del volto e a spostare l&#8217;attenzione lontano dalla zona bassa del viso che pu&#242; risultare un po' appuntita. Tutti i modelli&#160;<strong>ispirati ai mitici Wayfarer di Ray-Ban </strong>(ora resi ancora pi&#249; cool in versione MEGA da<b>A$AP Rocky in veste di direttore creativo),</b>&#160;ad esempio, che regalano un appeal deciso, ma senza esagerare. La parola d&#8217;ordine qui &#232; delicatezza: tutto deve armonizzarsi con equilibrio.</p>
 






    
    
    
    
    
        
            
            
            
            
            
            
        
    
    






    
    



 




 

<h2>Un occhio ai trend</h2>

<p>Le tendenze per la primavera-estate 2025 parlano chiaro: la nostalgia si intreccia con il futuro e regala una serie di proposte variegate come un gelato multigusto. Le<strong> lenti colorate</strong>, nei toni pastello come verde menta, rosa pesca e giallo sole, sono ovunque. Le <strong>montature chunky</strong>, trasparenti e al contempo bold, aggiungono personalit&#224; senza appesantire. E per chi ama osare, le <strong>forme scultoree e irregolari</strong> diventano protagoniste di un&#8217;estetica nuova, audace e sofisticata. Anche le <strong>forme allungate in stile Nineties</strong> conquistano consensi e si fanno notare con decisione. Se amate il colore in tutte le sue shades ne troverete una gamma pressoch&#233; infinita tra le proposte di <strong>Etnia Barcelona</strong>, per un rapporto qualit&#224;/prezzo davvero Wow! puntate su <strong>NAU! </strong>(fa anche rima, non a caso!) che ha appena lanciato&#160;la prima collezione di occhiali fatti su misura e personalizzabili al 100%<strong> NAU!ME</strong><b>, che vede 16 montature base tra cui scegliere customizzabili con&#160;</b><b>62 colori tra aste e frontali</b>, da arricchire anche con cifre e lettere imprim&#233;.</p>

 

 

<p>Gli occhiali da sole non sono pi&#249; un semplice accessorio: sono uno statement. Un&#8217;estensione del vostro stile, della vostra identit&#224;. Sceglierli con cura significa conoscersi e saper giocare con le proprie sfumature.</p>

     
         
    



    
   
         
    



    
   
         
    



    
   
         
    



    
   
         
    



    
   
         
    



    
   
         
    



    
   
         
    



    
  




                            
</div>