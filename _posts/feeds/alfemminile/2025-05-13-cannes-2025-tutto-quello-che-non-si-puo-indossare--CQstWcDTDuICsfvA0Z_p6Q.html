---
author: (La redazione di fem)
canonical_url: https://www.alfemminile.com/stili-e-tendenze/festival-di-cannes-2025-tutte-le-nuove-regole-sul-red-carpet/
date: '2025-05-13T11:22:00'
excerpt: <p><a href="https://www.alfemminile.com/stili-e-tendenze/festival-di-cannes-2025-tutte-le-nuove-regole-sul-red-carpet/">
  <img align="left" hspace="10" src="https://static.alfemminile.com/images/2025/05/13/103215832-ee526673-82d4-421a-b2c0-9aba5be77165.jpg"
  width="140" /></a>Giro di vite strettissimo sulle regole imposte a chi calca la
  croisette in questa 78esima edizione all'insegna dell'eleganza morigerata e della
  decenza. Vietate nudit&agrave; e strascichi, ma anche sneaker e selfie inopportuni.
  E no, gli uomini non sono immuni dalle restrizioni!</p>
image: assets/media/CQstWcDTDuICsfvA0Z_p6Q-2nawFcpYUXcJ6S9I5yMD5g.webp
source: alfemminile
tags:
- /alfemminile
title: 'Cannes 2025: tutto quello che non si può indossare sul red carpet (sì, anche
  se sei una star)'
---
<div>
        <p>Prende il via oggi il <strong>Festival di Cannes 2025 </strong>e lo fa con una piccola grande rivoluzione, quantomeno nel dress code: il nuovo regolamento prevede nuove stringenti disposizioni in tema di abbigliamento, con un documento ufficiale che <strong>bandisce i look ritenuti eccessivamente audaci o provocatori</strong>, che non saranno pi&#249; consentiti sul red carpet pena l'esclusione immediata dalle soir&#233;e.</p>

 






    
         
        
        <span class="inline-video__title"><a href="https://www.alfemminile.com/attualita/video-timothee-chalamet-kylie-jenner-insieme-sul-red-carpet-dei-david-di-donatello-video/">Timoth&#233;e Chalamet e Kylie Jenner sul red carpet dei David di Donatello</a></span>
     
                
            





<h2>Nude look? No grazie!</h2>

<p>Come si legge nel comunicato "p<i>er le proiezioni di gala del Grand Th&#233;&#226;tre Lumi&#232;re che si svolgono intorno alle 19 e alle 22, a cui partecipano le &#233;quipe artistiche, &#232; richiesto l'abito da sera (abito lungo, smoking). In alternativa, &#232; possibile indossare anche un little black dress, un abito da cocktail, un tailleur pantalone scuro, una maglia elegante con pantaloni neri; un abito nero o blu navy con papillon o cravatta scura. Borse, zaini o borse di grandi dimensioni sono vietati durante le proiezioni di gala</i>". <strong>Un giro di vite verso un'eleganza pi&#249; decorosa e all'insegna della morigeratezza</strong>, un po' in linea con quello che &#232; successo anche al <a href="https://www.alfemminile.com/stili-e-tendenze/red-carpet-met-gala-2025-look-memorabili-rihanna-zendaya-gigi-hadid-moda-star-meme/" rel="follow">recente Met Gala </a>con il serioso tema dedicato al dandismo nero come arma di autoaffermazione. Non solo, anche, <strong>un Festival che sembra voler anticipare a priori qualsiasi scandalo</strong>, evitando di essere usato come cassa mediatica da alcune star che intenzionalmente puntano pi&#249; sul farsi notare a tutti i costi che a portare dei contenuti di qualit&#224; alla rassegna cinematografica. <strong>No a trasparenze esagerate, nudit&#224; esasperate con scollature abissali e spacchi troppo vertiginosi, ma anche a sciatteria e noncuranza</strong>, che eliminano anche<strong>&#160;sneaker e ciabatte infradito</strong>, mentre concedono sandali e pump con o senza tacco (anni fa erano state bandite quelle rasoterra n.d.r).&#160;</p>

<h2>Lascia andare il flow&#160;</h2>

<p>Non solo, a poche ore dall'inizio della manifestazione sono state diramate delle indicazioni volte a snellire e a rendere pi&#249; efficienti le procedure legate alle proiezioni:<strong> sul tappeto rosso sono&#160;vietati i selfie, colpevoli di&#160;creare assembramenti </strong>e bloccare il flusso delle perosne, cos&#236; come gli&#160;<strong>abiti troppo ingombranti</strong> con strascichi e gonne ipertrofiche che rendono dfficili le passerelle e l'occupazione dei posti a sedere nelle sale. Anche l'altra met&#224; del cielo non &#232; immune a divieti e limitazioni: oltre al bando della nudit&#224;, <strong>gli uomini sono tenuti a indossare uno smoking o un completo scuro </strong>con cravatta o papillon alle prime, inclusi i fotografi.</p> 
 






    
    
    
    
    
        
    
    






    
    



 




 

     
         
    



    
  




                            
</div>