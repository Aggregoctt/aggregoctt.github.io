---
author: .mau.
canonical_url: https://xmau.com/wp/notiziole/2025/04/29/le-ai-che-dovrebbero-imparare-la-lingua-dei-delfini/
date: '2025-04-29T02:51:11'
excerpt: l'articolo mi sembra molto pompato, e con poca ciccia.
image: assets/media/72EQ9uzcsLwWm5sI149lrw-fPSEzurmvH_CFh7dxgPNFQ.webp
source: notiziolemau
tags:
- informatica e AI
title: le AI che dovrebbero imparare la lingua dei delfini
---
<div>
			<p>Mah. Leggo <a href="https://www.lescienze.it/news/2025/04/18/news/intelligenza_artificiale_linguaggio_delfini-18989860/">questo articolo</a> e rimango perplesso. Se si addestra un LLM per generare sequenze di suoni &#8220;simili a quelli dei delfini&#8221; e quello che si ottiene &#232; per met&#224; &#8220;rumori di fondo che ci si aspetta dall&#8217;oceano&#8221;, e per il resto &#8220;clic, fischi e i cosiddetti burst di impulsi&#8221; cosa abbiamo ottenuto? Nulla. Non dico di avere un dizionario delfinese-umano, che sarebbe davvero qualcosa di incredibile: ma dal testo dell&#8217;articolo non pare proprio che si sia raggiunto alcunch&#233; di &#8220;comprensibile&#8221; per un delfino, qualunque significato si voglia dare al termine. &#200; come dire di aver preso un certo numero di carte e trovare che per met&#224; esse contengono delle lettere e degli spazi che parrebbero formare delle parole, che per&#242; non ci dicono nulla. Vi pare un grande risultato?<br>
Mi sarei insomma aspettato qualcosa di diverso: chess&#242;, che avessero generato dei suoni che incuriosissero i delfini (nel mio esempio precedente, parole che assomigliano all&#8217;italiano anche se magari non formano frasi di senso compiuto): e gli stessi autori dicono che gli esperimenti attuali corrono il rischio di addestrare involontariamente i delfini con altri mezzi che non siano il linguaggio.<br>
Mi sa che dovremmo aspettare che i delfini se ne vadano dalla Terra, lasciandoci un messaggio &#8220;Addio, e grazie per tutto il pesce&#8221;.</p>
 

	<h3 class="jp-relatedposts-headline">Related</h3>
 					</div>