---
author: .mau.
canonical_url: https://xmau.com/wp/notiziole/2025/05/10/un-libro-non-scritto-da-leone-xiv/
date: '2025-05-10T20:38:29'
excerpt: anche se le coincidenze sono davvero tante, il papa non ha scritto un libro
  su teismo e teorema di Bayes.
image: assets/media/Dar9ZOpkaVU601Ymg7pYSQ-OMx7_V23_HoCxom1jmWUzA.webp
source: notiziolemau
tags:
- '2025'
- curiosita'
title: Un libro NON scritto da Leone XIV
---
<div>
			 
<p>Sappiamo ormai tutti che Robert Prevost, papa Leone XIV, ha una laurea triennale in matematica presa prima di iniziare la sua carriera ecclesiastica. In questi giorni sono apparsi alcuni post &#8211; io l&#8217;ho visto per la prima volta <a href="https://languagelog.ldc.upenn.edu/nll/?p=69095">su Language Log</a>, che poi ha corretto; in italiano trovate la notizia <a href="https://www.ilgiornaleditalia.it/news/cronaca/703996/leone-xiv-prevost-primo-papa-agostiniano-e-bayesiano-la-laurea-in-matematica-alla-villanova-university-e-il-libro-probability-and-theistic-explanation.html">qui</a> &#8211; secondo cui il papa aveva scritto prima <a href="https://www.jstor.org/stable/40021213">un articolo</a> e poi addirittura <a href="https://www.amazon.com/dp/0198267355">un libro</a> sulla probabilit&#224; e il teismo. </p>
<p>Il tutto &#232; troppo bello per essere vero, e infatti vero non &#232;. O meglio: &#232; vero che un Robert Prevost ha scritto articolo e libro. Per&#242; l&#8217;affiliazione all&#8217;oxoniano Oriel College non mi tornava, cos&#236; ho sfruttato i potenti mezzi di internet e ho recuperato il testo del libro, dove nei ringraziamenti si legge </p>
<blockquote><p>I would like to thank especially my parents, Dr and Mrs R. W. Prevost, Jr., whose support and encouragement made this essay possible.</p></blockquote>
<p>Il padre del papa si chiamava Louis Marius Prevost, non &#8220;R. W.&#8221;: insomma si tratta di un caso di omonomia. Possiamo al pi&#249; chiederci quali fossero le probabilit&#224; a priori e a posteriori che due persone si chiamino allo stesso modo e abbiano entrambe gli stessi interessi (religione e matematica, un binomio non proprio comunissimo). Cos&#236; ad occhio la coincidenza &#232; davvero incredibile; ma magari il fatto che di cognome facciano &#8220;Prevost&#8221; ha aiutato :-)</p>
<p>(oh, se Corriere o Repubblica usciranno con la &#8220;notizia&#8221; del libro scritto dal papa, i miei ventun lettori avranno un vantaggio competitivo!)</p>
<p class="post-modified-info">Ultimo aggiornamento: 2025-05-10 22:41</p>
 
  					</div>