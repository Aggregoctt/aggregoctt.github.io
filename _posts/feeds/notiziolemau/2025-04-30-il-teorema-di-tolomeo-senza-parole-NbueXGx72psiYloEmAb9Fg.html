---
author: .mau.
canonical_url: https://xmau.com/wp/notiziole/2025/04/30/il-teorema-di-tolomeo-senza-parole/
date: '2025-04-30T02:51:37'
excerpt: Un risultato non molto noto, e una dimostrazione relativamente semplice.
image: assets/media/NbueXGx72psiYloEmAb9Fg-TLHSrEWz3vDlreGvOO_oWw.webp
source: notiziolemau
tags:
- '2025'
- matematica_light
title: Il teorema di Tolomeo senza parole
---
<div>
			<p><br>
Sono in molti a pensare che la geometria classica sia terminata con Euclide e i suoi Elementi, che hanno organizzato tutto. Questo non &#232; affatto vero: esistono tanti teoremi, anche su figure apparentemente semplici come i triangoli, che sono stati scoperti in epoca moderna. Ma soprattutto non dobbiamo dimenticarci che in epoca ellenistica lo studio della matematica in generale e della geometria in particolare &#232; proseguito, e si hanno molti teoremi &#8220;classici&#8221; ma non &#8220;euclidei&#8221; (anche se parliamo sempre di geometria euclidea, si intende).</p>
<p>Un esempio &#232; il <a href="https://it.wikipedia.org/wiki/Teorema_di_Tolomeo">teorema di Tolomeo</a>, il cui enunciato con relativa dimostrazione si trova nell&#8217;Almagesto, e che afferma che in un quadrilatero ABCD ciclico (vale a dire inscritto in una circonferenza), vale la seguente relazione:</p>
$\overline{AC}\cdot \overline{BD}=\overline{AB}\cdot \overline{CD}+\overline{BC}\cdot \overline{AD}$
<p>cio&#232; che la somma dei prodotti delle coppie di lati opposti &#232; uguale al prodotto delle sue diagonali. Nella figura qui sopra vedete un quadrilatero ciclico con le sue diagonali, e gli angoli uguali a due a due perch&#233; angoli alla circonferenza insistenti sullo stesso raggio; quindi $ \alpha + \beta + \gamma + \delta = 180^{\circ}.$</p>
<p>Nel 2015 William Derrick e James Hirstein, dell&#8217;universit&#224; del Montana, hanno <a href="https://www.jstor.org/stable/10.4169/college.math.j.43.5.386">pubblicato una dimostrazione</a> senza parole del teorema, che vedete nella figura qui sotto. In pratica si scalano tre dei triangoli mostrati nella figura originale e li si riassemblano per formare un parallelogramma, sfruttando l&#8217;equazione sugli angoli che abbiamo appena visto. Il risultato finale &#232; immediato. <a href="https://www.youtube.com/watch?v=heu3ha4X2YA">Qui</a> trovate un video con questa dimostrazione.</p>
 
<p>Notato nulla di strano? Tolomeo non avrebbe mai usato una dimostrazione del genere, perch&#233; abbiamo scritto dei segmenti come fossero delle aree. La forza dell&#8217;algebra &#232; anche questa: svincolarci dal significato geometrico degli elementi e considerarli come semplici numeri.</p>
 
  					</div>