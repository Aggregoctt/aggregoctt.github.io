---
author: .mau.
canonical_url: https://xmau.com/wp/notiziole/2025/04/26/from-counting-to-continuum-libro/
date: '2025-04-26T02:51:09'
excerpt: Ancora un modo per vedere come si costruiscono i numeri, e ancora nuove idee.
image: assets/media/wqb6X4xxrjVYSTLQYP3w1g-i0rJYcHg4dU55rhwa6kQGg.webp
source: notiziolemau
tags:
- '2025'
- recensioni
title: From Counting to Continuum (libro)
---
<p><img alt="copertina" class="alignleft size-full wp-image-32221" height="250" src="/assets/media/wqb6X4xxrjVYSTLQYP3w1g-i0rJYcHg4dU55rhwa6kQGg.webp" width="166"/> L’approccio che Scheinerman usa in questo libro per definire i vari tipi di numero è quello che è di moda negli ultimi tempi, e avevo già visto sul testo di Körner, che infatti è citato in bibliografia. L’idea è quella di definire le varie estensioni dei numeri come classi di equivalenza di coppie di quelli precedenti: per esempio la coppia di naturali (a, b) viene associata al numero intero a-b. Ma come sempre in questi casi dobbiamo controllare i dettagli, e qui direi che il testo merita davvero. A differenza di Körner, che comincia assumendo una conoscenza intuitiva dei numeri naturali che poi vengono definiti formalmente più avanti, Scheinerman usa il concetto di corrispondenza biunivoca per definire i naturali, e poi proseguire. Ma soprattutto le note a latere sono secondo me molto illuminanti, e permettono di vedere la creazione dei numeri in modo meno calato dall’alto: tenete anche conto che nella prefazione Scheinerman dice esplicitamente che è più interessato alle definizioni che alle dimostrazioni. E soprattutto la parte finale con gli accenni a estensioni non standard dei reali (IL campo ordinato completo, e già questa definizione, ancorché formalmente standard, fa capire il suo interesse da vero matematico nel vedere come si può andare avanti a partire da quello che parrebbe un punto fermo) merita davvero. Scheinerman mostra non solo i quaternioni ma anche i numeri p-adici e quelli tropicali, di cui non avevo mai sentito parlare…<br/>
Una lettura davvero utile non solo per chi è interessato ai fondamenti della matematica ma anche per chi non vuole fermarsi alle definizioni scolastiche dei numeri.</p>
<p><small>Edward Scheinerman, <a href="https://amzn.to/41paDkI"><em>From Counting to Continuum</em></a> : <em>What Are Real Numbers, Really?</em>, Cambridge University Press 2024, pag. 232, € 24,26, ISBN 9781009538671 – se acquistate il libro dal link qualche centesimo va a me</small><br/>
Voto: 5/5 </p>
<p><a class="a2a_button_facebook" href="https://www.addtoany.com/add_to/facebook?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Facebook"></a><a class="a2a_button_twitter" href="https://www.addtoany.com/add_to/twitter?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Twitter"></a><a class="a2a_button_email" href="https://www.addtoany.com/add_to/email?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Email"></a><a class="a2a_button_google_gmail" href="https://www.addtoany.com/add_to/google_gmail?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Gmail"></a><a class="a2a_button_mastodon" href="https://www.addtoany.com/add_to/mastodon?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Mastodon"></a><a class="a2a_button_telegram" href="https://www.addtoany.com/add_to/telegram?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Telegram"></a><a class="a2a_button_copy_link" href="https://www.addtoany.com/add_to/copy_link?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="Copy Link"></a><a class="a2a_button_linkedin" href="https://www.addtoany.com/add_to/linkedin?linkurl=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;linkname=From%20Counting%20to%20Continuum%20%28libro%29" rel="nofollow noopener" target="_blank" title="LinkedIn"></a><a class="a2a_dd addtoany_share_save addtoany_share" href="https://www.addtoany.com/share#url=https%3A%2F%2Fxmau.com%2Fwp%2Fnotiziole%2F2025%2F04%2F26%2Ffrom-counting-to-continuum-libro%2F&amp;title=From%20Counting%20to%20Continuum%20%28libro%29"></a></p>