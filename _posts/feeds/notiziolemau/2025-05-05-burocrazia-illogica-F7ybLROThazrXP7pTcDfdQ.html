---
author: .mau.
canonical_url: https://xmau.com/wp/notiziole/2025/05/05/burocrazia-illogica/
date: '2025-05-05T02:51:53'
excerpt: ma anche malfatta
image: assets/media/F7ybLROThazrXP7pTcDfdQ-fPSEzurmvH_CFh7dxgPNFQ.webp
source: notiziolemau
tags:
- '2025'
- io
title: Burocrazia illogica
---
<div>
			<p>Sabato della settimana scorsa avevo scritto alla mia HR per sapere qual era la burocrazia in caso di decesso di un parente. Mi ha risposto la domenica, dicendo di aprire un ticket al nostro Competence Center allegando il certificato di morte e quella sua mail. Fin qua nulla di strano, era quello che mi aspettavo. Qualche giorno dopo ho fatto tutto, e venerd&#236; mi &#232; arrivata risposta &#8220;Bisogna anche allegare il modulo di richiesta che si trova nell&#8217;intranet&#8221;.</p>
<p>No, non hanno specificato dove, ma sono abbastanza bravo a cercare e l&#8217;ho trovato. Peccato che il modulo sia una scansione di un pdf, e quindi non editabile, e che lo spazio per scrivere i propri dati, per esempio nome e cognome, &#232; cos&#236; stretto che se non ti chiami Ugo Bo non riesci a inserirlo, tanto che mi sono messo a riscrivere tutto il modulo. Ma lo fanno apposta?</p>
<p>(Una notizia apparentemente scorrelata. Un collega romano mi aveva contattato per sapere come togliere la delega sindacale. Quel modulo, ma nemmeno quello per chiedere la delega sindacale, non &#232; disponibile. Per trovargli quel modulo ho dovuto scrivere a Relazioni Industriali nazionale per sapere chi era la persona di Relazioni Industriali centro-sud da contattare. Occhei, sono dati personali sensibili, ma il modulo non lo &#232; mica&#8230;)</p>
 
  					</div>