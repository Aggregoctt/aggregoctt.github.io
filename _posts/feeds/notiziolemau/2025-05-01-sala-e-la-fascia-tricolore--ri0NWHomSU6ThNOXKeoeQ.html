---
author: .mau.
canonical_url: https://xmau.com/wp/notiziole/2025/05/01/sala-e-la-fascia-tricolore/
date: '2025-05-01T02:51:06'
excerpt: Ãˆ ovvio che non ce l'avesse, esattamente come nelle altre commemorazioni
  simili.
image: assets/media/-ri0NWHomSU6ThNOXKeoeQ-RaRtgnEmKqK0LsVbYxkChg.webp
source: notiziolemau
tags:
- '2025'
- milano
- pipponi
title: Sala e la fascia tricolore
---
<div>
			<p>  Francesca Totolo &#232; una persona che gi&#224; ai tempi in cui Twitter si chiamava Twitter e non X era pronta all&#8217;uso attuale di questo social network. Ieri ho letto <a href="https://x.com/fratotolo2/status/1917306880809935286">il tweet mostrato qui sopra</a>, dove la signora Totolo si lamentava che il sindaco non avesse la fascia tricolore durante la commemorazione di Sergio Ramelli (tra l&#8217;altro, come mai non si parla mai di Enrico Pedenovi?), e la cosa non mi tornava: cos&#236; ho fatto qualche ricerca. </p>
<p>In effetti, leggendo <a href="https://dait.interno.gov.it/pareri/97062">la normativa</a>, ho scoperto che &#8220;nell&#8217;uso corrente si &#232; affermata la consuetudine che il sindaco indossi la fascia in tutte le occasioni ufficiali, in qualunque veste intervenga&#8221;. Ma non sono riuscito a trovare da nessuna parte l&#8217;ufficialit&#224; della commemorazione, il che non &#232; poi cos&#236; strano. Del resto, una semplice ricerca che sicuramente Totolo avr&#224; fatto prima di scrivere il suo post mostra che per esempio nel quarantesimo anniversario della morte di Fausto e Iaio il sindaco <a href="https://www.milanotoday.it/politica/sala-fausto-iaio.html">non aveva la fascia</a>. Perlomeno Sala &#232; coerente.</p>
<p>Gi&#224; che ci sono, ho anche letto che il ministro Santanch&#233; vorrebbe che <a href="https://www.ansa.it/sito/notizie/politica/2025/04/28/santanche-intitolare-una-via-di-milano-a-ramelli-sarebbe-giusto_5a6290e5-666d-4e87-9f50-555ba0136f53.html">una via di Mliano sia intitolata a Ramelli</a>. Lo so che non mi legger&#224; mai, ma segnalo ai miei ventun lettori che Milano ha i <a href="https://www.ansa.it/sito/notizie/politica/2025/04/28/santanche-intitolare-una-via-di-milano-a-ramelli-sarebbe-giusto_5a6290e5-666d-4e87-9f50-555ba0136f53.html">giardini Sergio Ramelli</a>, che &#232; pi&#249; che i giardini Fausto e Iaio (che a quanto pare non hanno una denominazione ufficiale ma <a href="https://milano.corriere.it/notizie/cronaca/12_marzo_18/fausto-iaio-giardini-piazza-durante-sindaco-pisapia-leoncavallo-2003731660538.shtml">solo una targa commemorativa</a>, come si vede anche dalla foto qui sotto: il giardino &#232; &#8220;dedicato&#8221;, non &#8220;denominato&#8221;). </p>
 
<p>Ah: buon primo maggio!</p>
 
  					</div>