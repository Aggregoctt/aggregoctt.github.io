---
author: .mau.
canonical_url: https://xmau.com/wp/notiziole/2025/05/02/meta-e-uso-dellai/
date: '2025-05-02T14:44:53'
excerpt: Io non ho dato il consenso, ma non so quanti lo faranno
image: assets/media/skP1YAsCEtYAdfWgRouizQ-06Vp5Gk0wMRSqOE2BqKttw.webp
source: notiziolemau
tags:
- socialcosi e internet
title: Meta e uso dellâ€™AI
---
<div>
			<p>  Io non ho pi&#249; un account Facebook, ma ne ho ancora uno Instagram, anche se non lo uso. Un paio di settimane fa mi &#232; arrivato un messaggio dicendo che Meta avrebbe usato le interazioni che avevo con l&#8217;app per addestrare la sua IA e che potevo oppormi, cosa che ho subito fatto: e in effetti dopo qualche ora mi &#232; arrivata la mail che ho postato qui sopra. Non che saranno stati in tanti a farlo, penso.</p>
<p>A dire il vero la mia &#232; stata una pura questione di principio, e non mi aspetto nulla, anche perch&#233; appunto non interagisco praticamente con Instagram: altrimenti avrei cominciato a scrivere frasi molto specifiche e vedere se venivano usate tali e quali. Per&#242; diciamolo onestamente: &#232; ovvio che per addestrare un&#8217;IA occorre una sbalardata di dati. Non vedo nulla di male a usare dati pubblici <b>se c&#8217;&#232; una rimunerazione di questi dati</b>. L&#8217;altro giorno il mio amico Andrea Monti <a href="https://www.italian.tech/blog/lettere/2025/04/28/news/quello_che_non_torna_nelle_sanzioni_ue_a_meta-424154530/">scriveva</a> che &#232; ormai entrato nell&#8217;uso il concetto &#8220;paga in dati, o paga in moneta, ma in un modo o nell&#8217;altro, paga&#8221;: lo vediamo quando apriamo chess&#242; il Corriere e abbiamo la scelta tra il farci profilare o pagare un abbonamento per leggere un articolo. Perch&#233; dunque non associare il permesso d&#8217;uso dei nostri dati a un corrispettivo, non necessariamente economico? Solo che mi pare che non stia succedendo nulla del genere, e quindi tra un po&#8217; troveremo praticamente obbligatorio che i nostri testi addestrino le IA (con che risultati, non ho idea: magari COMINCIERANNO A SCRVERE MAIUSCOLO, SGRAMMATICATO E CON TANTI PUNTI ESKLAMATIVI!!!!!1!!1!)</p>
<p class="post-modified-info">Ultimo aggiornamento: 2025-05-02 16:44</p>
 
  					</div>