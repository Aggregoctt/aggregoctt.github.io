---
author: minioctt
canonical_url: https://octospacc.altervista.org/2025/05/05/curriculumminanza-octosa-in-vista-dei-momenti-stranepici/
date: '2025-05-05T14:28:42'
excerpt: Ieri pomeriggio avevo voglia, o forse sentivo proprio il bisogno viscerale,
  di perdere tempo&#8230; non è chiaro neanche a me il motivo, visto che è da 4 fottuti
  giorni che sto praticamente girlrottando, però ecco. Avrei dovuto forse studiare,
  o quantomeno continuare il progetto per il corso di TSW che è ancora in alto mare,
  [&#8230;]
image: assets/media/lYpzM5bdeQt2ZrZQ774QEw-hs25k2RxpQ4V9GzCM_iwPw.webp
source: octospacc
tags:
- Senza categoria
- CV
- curriculum
- CurriculumVitae
- resume
- recruiting
title: curriculumminanza octosa in vista dei momenti stranepici
---
<div>

		<p><strong>Ieri pomeriggio avevo voglia</strong>, o forse sentivo proprio il bisogno viscerale, <strong>di perdere tempo&#8230;</strong> non &#232; chiaro neanche a me il motivo, visto che &#232; da 4 fottuti giorni che sto praticamente girlrottando, per&#242; ecco. Avrei dovuto forse studiare, o quantomeno continuare il progetto per il corso di TSW che &#232; ancora in alto mare, ma la marciscenza ha preso il sopravvento e, se chiaramente non posso scegliere come attivit&#224; ricreativa il pulire la mia camera, altrimenti la polvere sparirebbe, ho optato per&#8230; <strong>comporre il mio CV.</strong> &#128576;</p><p>Le cose a questo punto diventano <strong>un problema bello grosso</strong>, un realissimo momento &#8220;damn&#8220;, perch&#233; chi mai avrebbe immaginato che sarei davvero dovuta arrivare a questo punto? Del tipo de &#8220;Il CV? E che cazzo ci devo mettere io sul CV? Girlrotter a Spacc Inc. dal 2019 ad oggi? Competenze: parlare con le pareti? Interessi: assaporare i pavimenti?&#8221; Per&#242; ecco, da un lato <strong>sarebbe quasi ora</strong>, perch&#233; per l&#8217;anno prossimo dovr&#242; fare il tirocinio (ed &#232; vero che prendono tutti, perch&#233; tutti devono farlo, ma avere un minimo di profilo &#232; comunque conveniente), e in realt&#224; mi era zompata addosso <strong>la mezza idea di andare ad un evento di recruiting</strong> che l&#8217;universit&#224; (minchia, fanno anche cose buone!) terr&#224; questa settimana&#8230; &#128560;</p><p>E quindi, forza: <strong>gi&#249; con la disperazione</strong>, dovuta al fatto che mi sembra di non avere abbastanza elementi degni di nota alle spalle per comporre un curriculum professionale, ma a furia di pormi domande e trovare risposte effettivamente <strong>qualcosa sono riuscita a farla&#8230;</strong> OK. In <strong>circa 2 pagine</strong>, oltre alle informazioni personali essenziali, e ai pochi punti riguardanti istruzione e formazione, ho messo 4 esperienze lavorative passate che hanno una qualche rilevanza con il mio profilo nel complesso, un elenco conciso di tutte le mie competenze acquisite con gli anni di cazzeggio (incluse quelle linguistiche), e 4 hobby che a grandi linee considero significativi. &#128563;</p><p>Ad ogni modo, il bello (o forse il brutto, non essendo io estremamente ferrata nel graphic design, pure se non faccio neanche troppo cagare) viene ora&#8230; Sicuramente farei bene a mettere almeno 1 altra cosa che ho in mente nelle esperienze, che sarebbe rilevante per quanto riguarda il tech, se riesco a capire come presentarla&#8230; mentre per il resto boh, il contenuto del quadretto &#232; finito, ma <strong>adesso rimane da sistemare la forma</strong>. Infatti, mentre ho iniziato e finito di <a href="https://europa.eu/europass/eportfolio/screen/profile-wizard">comporre il merdino con il tool Europass</a>, mi sono resa conto che sistemare il layout del PDF esportato come vorrei &#232; impossibile&#8230; e quindi, piuttosto, <strong>a partire da stamattina me lo faccio io da zero in HTML5</strong>, che sicuramente &#232; ulteriore valore aggiunto. &#129393;</p><p>Finite le <strong>ultime sistemazioni, contenutistiche e grafiche</strong>, dopo trecento riletture il documentello sar&#224; quindi pronto per essere stampato in multiple copie &#8212; come &#232; consigliato di fare, se si intende partecipare produttivamente all&#8217;evento di cui sopra &#8212; per venire poi con buona probabilit&#224; non incorniciato ma, ahim&#232;, cestinato&#8230; o forse no? Sotto una lente puramente istituzionale mi rendo conto che <strong>quello che ho da mostrare fa piangere&#8230;</strong> per&#242;, a parte gli scherzi, nel complesso <strong>penso di avere dei buoni punti</strong>, sicuramente alcuni non triti e ritriti. &#128591; (&#8230;A meno che non esca fuori qualche collega che sul CV ha scritto &#8220;Tirocinio al CERN&#8221; o &#8220;al MIT&#8221; senza aver mentito, perch&#233; in quel caso buttano pure me nel cestino, assieme al mio foglio.)</p><p>Per concludere con qualcosa di meno incerto delle mie probabilit&#224; di ottenere un tirocinio ganzo (per non dire &#8220;un lavoro a tempo indeterminato godibile&#8220;, qualcosa in cui potrei indubbiamente riuscire a sentirmi un minimo realizzata, smettendo di avere la mente principalmente impigliata nella tragedia di stasi che &#232; per me lo studio universitario, per via del quale mi sento un&#8217;assoluta sprecaossigeno data la mia completa incapacit&#224; persino di banalmente tenere gli occhi su un libro): <strong>la mia capacit&#224; di essere lenta &#232; incredibile</strong>. Le mie ultime parole famose di ieri sera a proposito di questo coso furono &#8220;<a href="https://t.me/c/1519410362/398293">mi sa che non finir&#242; il CV entro mezzanotte &#128148; ma entro quando vado a mimir penso di si, vediamo</a>&#8220;&#8230; e infatti sono finita nel lettino alle 2 inoltrate. &#129344;</p> 
 
	 </div>