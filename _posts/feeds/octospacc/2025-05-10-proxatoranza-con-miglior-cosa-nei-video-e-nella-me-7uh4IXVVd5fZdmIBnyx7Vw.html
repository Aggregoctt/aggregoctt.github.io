---
author: minioctt
canonical_url: https://octospacc.altervista.org/2025/05/10/proxatoranza-con-miglior-cosa-nei-video-e-nella-melma/
date: '2025-05-10T14:34:19'
excerpt: Essendo il mio beneamato Proxatore, per quanto esistente da veramente poco
  tempo, uno dei miei progetti per ora pi√π utili e meglio usciti (nonostante non sia
  nulla di complicato), al punto che ho ritenuto d&#8217;uopo persino giusto menzionarlo
  nella breve selezione che ho incluso nel mio CV&#8230; tra ieri mattina e stamattina
  ho fatto delle [&#8230;]
image: assets/media/7uh4IXVVd5fZdmIBnyx7Vw-408j-OFYLlfHbISczu3s8g.webp
source: octospacc
tags:
- Senza categoria
- video
- PHP
- FOSS
- FLOSS
- webdev
- YouTube
- FreeSoftware
- Proxatore
- proxy
- update
title: proxatoranza con miglior cosa, nei video e nella melma
---
<div>

		<p>Essendo <strong><a href="https://proxatore.octt.eu.org">il mio beneamato Proxatore</a></strong>, per quanto esistente da veramente poco tempo, uno dei miei progetti per ora pi&#249; utili e meglio usciti (nonostante non sia nulla di complicato), al punto che ho ritenuto d&#8217;uopo persino giusto menzionarlo nella breve selezione che ho incluso <a href="https://octospacc.altervista.org/2025/05/05/curriculumminanza-octosa-in-vista-dei-momenti-stranepici/">nel mio CV</a>&#8230; <strong>tra ieri mattina e stamattina ho fatto delle nuove sistemazioni</strong> decisamente necessarie, perch&#233; questo pezzo di software diventa sempre pi&#249; essenziale e lo sviluppo non pu&#242; allora terminare mai. &#128561;</p><p>Per prima cosa&#8230; da settimane fa si &#232; scoperta l&#8217;esistenza di <a href="https://memos.octt.eu.org/m/UukkqLxrXbATYccjKx7MyM">un nuovo progetto open-source, </a><strong><a href="https://memos.octt.eu.org/m/UukkqLxrXbATYccjKx7MyM">cobalt</a>, cio&#232; uno scaricatore di porto di media</strong> per diverse piattaforme social, che sembra <strong>riuscire a prendere i video da Instagram anche quando il mio metodo grezzo integrato in Proxatore fallisce</strong>. Boh, la sua API &#232; molto semplice (scarna direi, visto che non permette neanche di capire se un dato risultato singolo &#232; magari un video o una foto, ma pazienza), quindi <strong>ho pensato di integrarlo per tappare questo piccolo buchino</strong>&#8230; e wow se sembra funzionare!!! &#127879;</p><p>Riguardo i video, per&#242;, questa non &#232; l&#8217;unica novit&#224;&#8230; Da tanto tempo, infatti, <strong>Proxatore supporta l&#8217;embed dei video di YouTube direttamente in formato MP4</strong>, cosa che permette sia di scaricarli (anche se in bassa qualit&#224;), che di <strong>averne l&#8217;embed diretto tramite link nei social</strong>, ad esempio Telegram (per i video non troppo pesanti, almeno)&#8230; ovviamente, da qualche settimana aveva smesso misteriosamente di funzionare, su quest&#8217;ultima piattaforma. &#128128;</p><p>Non so precisamente di chi sia la colpa (anche perch&#233;, tra Google e Durov, &#232; difficile dire chi &#232; peggio), ma a quanto pare su Telegram l&#8217;anteprima dagli URL delle CDN di YouTube non funziona pi&#249;&#8230; ma quindi, fortunatamente, anche qui la soluzione &#232; semplice: <strong>ho implementato una funzione di proxying direttamente dei file media</strong> (per ora funzionante solo per i video di YouTube, ma questo era ci&#242; che davvero ci serviva), per cui il mio server quando necessario li scarica in memoria e <strong>li passa direttamente al client, anzich&#233; fare un redirect</strong>&#8230; tanto, vojo d&#236;, questa gigabit casalinga la devo pur sfruttare. &#129303;</p><p>Tra tutte e due le cose quindi, si tratta di un piccolo passo per l&#8217;Octt di venerd&#236; mattina che cerca la distrazione programmaziaca per non pensare agli orrori naturali, ma <strong>un grande passo per lo spacc&#8230;</strong> un po&#8217; come <strong>ci&#242; che ho fatto stamattina, ossia aggiungere una licenza al programmino!!!</strong> Indeed, ciclicamente ho dimenticato di fare questa semplice cosa, per qualche motivo&#8230; e me ne sono ricordata in modo un po&#8217; (molto) strano stanotte, prima di dormire. Quindi ora &#232; <strong>specificata la licenza (AGPLv3!!!) sia nel file sorgente, sia nel footer della pagina</strong>. &#128520;</p><p>Ecco, non credo che l&#8217;assenza di una licenza possa portare il programma a scoppiare, come ho pensato ieri sera, ma comunque &#232; meglio metterla. C&#8217;&#232; infine un altro miglioramento stupido, per&#242;&#8230; del tipo che <strong>ora, finalmente, anche i link <code>youtu.be</code> sono supportati&#8230;</strong> e si, con questo sto indirettamente dicendo che, nonostante sia probabilmente un buon motivo di vergogna per me, fino a prima di stamattina questi non funzionavano; solo i link <code>youtube.com</code> erano correttamente gestiti&#8230; Imbarazzante, perch&#233; <strong>&#232; bastato riformulare appena una (1) riga di codice</strong> per sistemare questa schifezza che, puntualmente, almeno 2 volte al mese dava fastidio&#8230; ma meglio cos&#236;. &#128163;</p> 
 
	 </div>