---
author: minioctt
canonical_url: https://octospacc.altervista.org/2025/05/02/apollo-citaredo-femboy-avvistato-a-napoli-mann/
date: '2025-05-02T20:01:02'
excerpt: In questo fine settimana, nella città eterna (non Roma, l&#8217;altra), si
  sta tenendo il Comicon&#8230; manifestazione che sarebbe sempre simpatico visitare,
  almeno una volta all&#8217;anno, ma a &#8216;sto giro purtroppo l&#8217;occasione
  mi è zompata (&#8230;e non è la prima volta, a dire il vero). Non ho comprato i
  biglietti con un anticipo decente (buono mai [&#8230;]
image: assets/media/Xfb9UJB4bvMmW_NWbmd3mg-7CrSdKvJtpFKAthWBgu3KA.webp
source: octospacc
tags:
- Senza categoria
- Roma
- femboy
- Napoli
- Apollo
- ApolloCitaredo
- statua
- romana
- antica
- MANN
- museo
- dio
title: Apollo (Citaredo) femboy avvistato a Napoli (MANN)!!!
---
<div>

		<p>In questo fine settimana, nella citt&#224; eterna (non Roma, l&#8217;altra), si sta tenendo il Comicon&#8230; manifestazione che sarebbe sempre simpatico visitare, almeno una volta all&#8217;anno, ma <strong>a &#8216;sto giro purtroppo l&#8217;occasione mi &#232; zompata</strong> (&#8230;e non &#232; la prima volta, a dire il vero). Non ho comprato i biglietti con un anticipo decente (buono mai in ogni caso!) come qualche altro anno, perch&#233; non sapevo se sarei potuta andare o avrei avuto altri impegni inderogabili tra le scatole (sigh)&#8230; e nel fine settimana scorso ci avrei fatto un pensierino, ma poi sono andati sold-out. Pazienza. &#128557;</p><p>Tuttavia, questo &#232; uno dei casi in cui &#8212; configurandosi come una rara eccezione alla legge di Murphy &#8212; <strong>non tutto il male viene per nuocere</strong>. Infatti, anche se non ho potuto vedere i femboy al Comicon, <strong>ho comunque visto </strong><strong>i femboy a Napoli&#8230;</strong><strong> ossia, al Museo Archeologico Nazionale di Napoli!!!</strong> E si, dico davvero, non sto scherzando; tra le varie cose che c&#8217;erano da vedere, tutte di epoca romana, devo riconoscere che <strong>una statua in particolare &#232; decisamente intrigante.</strong> (&#8230;&#200; un femboy, appunto; e non dovrebbe stupire, visto che qui ho gi&#224; parlato altre volte di femboy nell&#8217;antica roma.)</p><p><a href="https://museoarcheologiconapoli.it/wp-content/uploads/2022/04/4.-Apollo-Citaredo.pdf">Ho trovato una scheda di approfondimento in PDF sul sito del museo</a>, che spiega dettagli sia interessanti che noiosi a proposito della storia della statua, tra cui alcuni riguardo questa <strong>bellissima promiscuit&#224;&#8230;</strong> che ancora una volta ci ricorda che <strong>zoomer e millennial non hanno inventato assolutamente una mazza</strong> in termini di espressione personale e reinterpretazione della bellezza, e <strong>i veri tempi basati erano in realt&#224; quelli dell&#8217;impero romano</strong> (argomento a cui, da femcel quale sono, penso almeno 9 volte al giorno), a cui davvero si dovrebbe aspirare a tornare, mandando al diavolo sia conservatorismi che progressismi. &#129402;</p><p>Praticamente, quando questa opera sublime fu scoperta, il tizio l&#236; <strong>pens&#242; inizialmente fosse una generica statua femminile&#8230;</strong> Solo dopo aver analizzato la forma dei capelli (lunghezza particolare a parte) e gli oggetti tenuti in mano, allora collegarono i puntini, e <strong>decretarono che &#232; proprio dedicata al dio Apollo&#8230;</strong> sicuramente provando un po&#8217; di incredulit&#224; sotto sotto, visto come lui viene di solito rappresentato in buona parte delle statue &#8212; <a href="https://it.wikipedia.org/wiki/Apollo_Citaredo">persino in altre dello stesso genere, come si vede su Wikipedia</a>. Per&#242; dai&#8230; detto francamente, dal <strong>dio della musica, della scienza e dell&#8217;intelletto</strong>, ci aspettavamo davvero qualcosa di diverso? &#128569;</p><p>Ci aspettavamo che fosse un culturista nel senso di palestrato coi pettorali, anzich&#233; nel senso di <strong>uomo di cultura</strong>? Ci aspettavamo che non avesse un <strong>seno ben evidente, seppur compatto e armonioso</strong>, sotto quella sua veste &#8212; che, come molti <strong>abiti stilosi di quell&#8217;epoca</strong>, oggi sarebbe considerata tutto fuorch&#233; maschile? Ci aspettavamo che non portasse dei <strong>capelli si ben ordinati, ma comunque lunghi e setosi</strong>? Assolutamente NO. Chi si aspettava che la verit&#224; fosse la storiella incompleta che puntualmente raccontano a scuola, &#232; soltanto un povero illuso; <strong>la vera Roma fu questa.</strong> &#128079;</p><p>Per concludere, evitando di parlare troppo di cosa Apollo qui raffigurato tiene nella mano destra (quella opposta alla cetra) &#8212; che le fonti ufficiali dicono essere un plettro, ma io francamente non ho mai visto plettri per strumenti a corde avere una forma cos&#236; cilindrica vagamente compatta e un principio di rigonfiamento con una linea in mezzo sulla parte frontale&#8230; Ancora una volta: <strong>grazie, grazie, eternamente grazie Roma per essere esistita</strong>; la tua caduta, la quale ha dolorosamente decretato la morte del culto del bello assoluto e incondizionato, sar&#224; davvero pianta in eterno. &#129449;</p> 
 
	 </div>