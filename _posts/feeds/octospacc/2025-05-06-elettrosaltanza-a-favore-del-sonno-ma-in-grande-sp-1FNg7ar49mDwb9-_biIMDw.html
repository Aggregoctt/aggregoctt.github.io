---
author: minioctt
canonical_url: https://octospacc.altervista.org/2025/05/06/elettrosaltanza-a-favore-del-sonno-ma-in-grande-spacc-di-tutto-finisce/
date: '2025-05-06T13:29:50'
excerpt: Ogni tanto penso che, per farmi andare a letto la sera ad un orario decente,
  così da potermi gradualmente far acquisire orari di risveglio veramente ordinati
  e quasi umani, visto che puntualmente la sera mi distraggo nella qualunque (persino
  fare il CV!), servirebbe che arrivi qualcuno e mi spari una pallottola dritta nella
  testa, così [&#8230;]
image: assets/media/1FNg7ar49mDwb9-_biIMDw-3sjGViYAplDhdG98lI60hg.webp
source: octospacc
tags:
- Senza categoria
title: elettrosaltanza a favore del sonno, ma in grande spacc di tutto finisce
---
<div>

		<p>Ogni tanto penso che, per farmi andare a letto la sera ad un orario decente, cos&#236; da potermi gradualmente far acquisire orari di risveglio veramente ordinati e quasi umani, visto che puntualmente la sera mi distraggo nella qualunque (<a href="https://octospacc.altervista.org/2025/05/05/curriculumminanza-octosa-in-vista-dei-momenti-stranepici/">persino fare il CV!</a>), servirebbe che arrivi qualcuno e mi spari una pallottola dritta nella testa, cos&#236; da senza problemi prendermi un attimo e dunque infilarmi dolcemente (e permanentemente) nel lettino, e da quel momento in poi veramente mi farei una dormita stellare (nel senso che la mia anima verrebbe restituita alle stelle)&#8230; Eppure, purtroppo, ci&#242; non potr&#224; mai realisticamente accadere. &#128574;</p><p>Tuttavia, <strong>inspiegabilmente ed improvvisamente, pu&#242; succedere di molto peggio&#8230;</strong> ad esempio, il fatto disperante di questa stessa notte. Stavo quasi per spegnere il PC, all&#8217;1 suonata (l&#8217;una suonate? bah, vabb&#233;), al che in realt&#224; questo si spegne da solo di botto&#8230; cos&#236; come tutte le luci, ogni cosa, che da sole non si riaccendono. Le luci di qualunque altra persona o ente per&#242; funzionavano, quindi mi sono chiesta che cazzo fosse successo, e allora <strong>vado a controllare il salvavita&#8230; e in effetti l&#8217;interruttore generale si era abbassato su OFF</strong>. E a questo punto sono veramente ultraconfusa, perch&#233; le robe che stavano attaccate ieri sera dovrebbero essere esattamente le stesse che lo sono adesso, ma ovviamente nulla zompa. &#128163;</p><p>Ora, <strong>ci sono numerosi problemi&#8230;</strong> Innanzitutto, non ho potuto riaccendere il merdaio, perch&#233; ci sono diverse cose in casa che farebbero rumore, quindi col rischio di svegliare i miei genitori, che mi hanno sempre fatto giganti ramanzine nei casi in cui, quella singola notte ogni 100 che capita, andando in bagno ho girato la maniglia nel momento di sonno pi&#249; leggero, svegliandoli&#8230; per cui non era proprio il caso. Ma non era un vero problema questo, perch&#233; sapevo che non pi&#249; tardi di 4 ore dopo mio padre si sarebbe svegliato e, pur trovando a malincuore la sorpresa (forse maledicendo l&#8217;ENEL o chi per esso nel mentre, boh), avrebbe riacceso la corrente e non ci sarebbero stati problemi, per cose tipo il frigorifero (mentre chi aveva bisogno del mio server di notte si sar&#224; attaccato al cazzo). &#129396;</p><p>La cosa che mi lascia veramente esterrefatta &#232; che, palesemente, <strong>questa cosa non &#232; stata altro che una mossa da parte degli spiriti (maligni) delle mie pareti</strong>, attuata probabilmente con l&#8217;intento di farmi andare effettivamente a dormire (&#8230;quindi forse maligni non sono?). Purtroppo per loro e soprattutto per me, <strong>questo piano non solo &#232; fallito miseramente; al contrario, gli si &#232; ritorto malamente contro!</strong> Infatti, se gi&#224; innanzitutto ci avr&#242; messo mezz&#8217;ora buona per addormentarmi (la Mi Band conferma), ho finito per dormire anche molto pi&#249; del solito, svegliandomi stamattina almeno mezz&#8217;ora pi&#249; tardi del solito; ben 2 ore dopo il tempo per cui avevo puntato la sveglia, che mi avrebbe dovuto dare tipo 7 ore e mezza di sonno. &#128171;</p><p>A dire il vero, nel cuore di tutta questa disperazione, ho anche espresso l&#8217;estremamente vago desiderio di un sonno eterno, per non dovermi proprio pi&#249; svegliare la mattina dopo con addosso questo ed altri pesi, quindi non saprei se ci&#242; ha avuto un qualche tipo di influenza&#8230; anche se io sotto sotto intendevo eterno nel senso letterale del termine. Dovendo trovare una spiegazione pi&#249; realistica, <strong>ci ho messo tempo per addormentarmi</strong> perch&#233; ho ancora il piumone invernale (a maggio, in sud Italia) e quindi un principio di caldo (per quanto non caldo vero), e ci&#242; assieme al fatto che le ultime sere ho sminchiato un po&#8217; troppo in avanti l&#8217;orario di sonno&#8230; mentre, poi, <strong>alle 7 mi sono svegliata inaspettatamente</strong> (riflesso da pendolare? ma il marted&#236; non ho lezione!), <strong>il che magari mi ha confuso il sonno</strong>, perch&#233; quando pi&#249; tardi &#232; suonata la sveglia ci ho messo quasi mezz&#8217;ora per accorgermene, per&#242; l&#8217;ho spenta senza pensarci razionalmente&#8230; e quindi il mio corpo ha voluto recuperare. &#127875;</p><p>Tutto sommato, per&#242;, <strong>va bene, non sono successi gran disastri&#8230;</strong> Chiedo solo alle mie pareti di pensare un po&#8217; meglio ai loro piani malvagi in futuro, e certamente di evitare di fare cose pericolose come muovere i fili interni dell&#8217;impianto o spostare le prese solo per spegnermi il PC e convincermi ad andare a dormire&#8230; piuttosto, esaudissero davvero la mia preghiera, facendomi non svegliare mai pi&#249; dopo che una sera di buona lena mi ficco nel lettino, sperando che quella sia l&#8217;ultima in cui devo lottare con me stessa solo per riuscire ad andare porca miseria a dormire ad un tempo confacente al fuso orario geografico in cui vivo, e tutti i problemi saranno risolti. &#128568;</p> 
 
	 </div>