---
author: minioctt
canonical_url: https://octospacc.altervista.org/2025/05/09/complottaggio-sul-papastio-che-inizia-gia-da-prima-complotti-su-papa-leone-xiv/
date: '2025-05-08T22:15:37'
excerpt: Nemmeno c&#8217;è stato il tempo di sapere il nome del nuovo Papa (&#8220;Leone
  Quattordicesimo&#8220;, per chi avesse passato le ultime ore sotto un sasso, anziché
  a subire il bombardamento mediatico popolare fatto di messaggini da chiunque — buona
  parte rigorosamente composti di singole frasi incomplete grammaticalmente incorrette,
  perché sono troppi coloro che in queste occasioni [&#8230;]
image: assets/media/w3_MWEAtDW9EvXM1EGvPzA-_9dBYyFfJvBTGgYmhgkljg.webp
source: octospacc
tags:
- Senza categoria
- complotto
- Papa
- '2025'
- PapaLeoneXIV
- LeoneXIV
- complotti
- Prevost
- PapaPrevost
title: complottaggio sul papastio che inizia già da prima (Complotti su Papa Leone
  XIV)
---
<div>

		<p>Nemmeno c&#8217;&#232; stato il tempo di sapere il nome del <strong>nuovo Papa</strong> (&#8220;<strong>Leone Quattordicesimo</strong>&#8220;, per chi avesse passato le ultime ore sotto un sasso, anzich&#233; a subire il bombardamento mediatico popolare fatto di messaggini da chiunque &#8212; buona parte rigorosamente composti di singole frasi incomplete grammaticalmente incorrette, perch&#233; sono troppi coloro che in queste occasioni si improvvisano shitposter, fallendo)&#8230; nemmeno il tempo che uscisse la fumata bianca, a dire il vero&#8230; che <strong>la ben oliata macchina del complotto si &#232; immediatamente messa in moto.</strong> &#128123;</p><p>Prima che siano gli altri a farlo, sottraendomi ingiustamente le mie <code>x &gt; ~15</code> &#8220;impressioni di celebrit&#224;&#8221; (&#8230;lo dico come se non sapessi perfettamente che mi succeder&#224; in ogni caso, perch&#233; le piattaforme vanno contro la mia magnificenza, costantemente sopprimendomi), direi che <strong>&#232; purtroppo arrivato il mio momento di impegno per smascherare tutti i complotti</strong> adesso. Prima che prendano grande piede, dunque, ecco cosa ci offre il mondo (marcio!!!) di Internet: &#128298;</p><p>Complotto 1: &#8220;<strong>Donald Trump lo sapeva in anticipo!!!</strong> Ci ha messo lo zampone (da leone con la chioma arancione a cui lui si atteggia &#8212; elemento politico da cui verrebbe il nome del papa, per giunta)!!! Prima che si sapesse chi fosse uscito, ha detto ai giornalisti che &#232; un grande uomo, ed ecco che &#232; uscito il primo papa americano della storia!!!&#8221; Tutto bello, ma&#8230; la cosa tra parentesi l&#8217;ho inventata io al momento, la seconda &#232; un meme (notizia non reale, leggete bene&#8230;) basato sul fatto che Trump parla sempre e solo a sproposito, e infine&#8230; Beh, <strong>&#232; certamente interessante che sia uscito un americano</strong>, specialmente dato l&#8217;assetto mondiale attuale, per&#242; <strong>nella pratica questo sembra assolutamente moderato</strong> e certamente non trumpiano (lo ha criticato nei momenti giusti; anche perch&#233;, al di l&#224; dei gusti personali, visto come Trump va contro non so quanti degli insegnamenti di Ges&#249; Cristo, qualcuno che lo supporta attivamente non so quanto possa essere adatto al ruolo pi&#249; alto della Chiesa Cattolica, cio&#232; reg&#224;). &#129396;</p><p>Complotto 2: &#8220;<strong>Il giorno stesso della morte di Papa Francesco, qualcuno ha registrato il dominio <code>PopeLeoXIV.com</code></strong>, che &#232; il nome del papa appena eletto oggi&#8230; I poteri forty, la CIA, si sapeva in anticipo che sarebbe uscito, &#232; tutta una farsa l&#8217;elezione, dove sta la democrazzzia???&#8221; Beh&#8230; non &#232; affatto la prima volta che su Internet si notano fenomeni curiosi di questo tipo, quindi il come sia possibile una cosa del genere dovrebbe essere lampante&#8230; ma per chi non ci arriva: <strong>hanno registrato TUTTI</strong> (o forse buona parte, andando per i nomi pi&#249; recenti, dipende da quanti soldi avevano da buttare) <strong>i domini <code>.com</code> disponibili</strong> con i nomi dei possibili nuovi papi&#8230; infatti, cercando per esempio <code>PopeBenedictXVII.com</code>, che avrebbe succeduto Benedetto XVI, anche questo appare registrato il fatidico 21 aprile. &#128574;</p><p>Complotto 3: &#8220;Questo signore &#232; stato anagraficamente ingegnerizzato per la sua carriera che lo ha ora definitivamente portato anche alla carica di papa&#8230; Perch&#233; stiamo parlando di <strong>un prete che fa di cognome &#8220;Prevost&#8221;&#8230; che in milanese significa prete!!!</strong> Che piazzamento ingiusto e arbitrario, e non si tratta affatto di una coincidenza, perch&#233; non &#232; italiano, &#232; americano!!!&#8220;&#8230; E boh, a questo punto <strong>probabilmente devo dare ragione ai complottisti.</strong> I due punti di prima erano stupidi, ma&#8230; a questo non si pu&#242; controbattere. Palesemente non &#232; una coincidenza&#8230; probabilmente infatti &#232; stato il volere di Dio, e quindi si: lo hanno piazzato l&#236;, ma da piani molto alti&#8230; &#129327;</p>  
 
	 </div>