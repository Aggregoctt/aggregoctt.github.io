---
author: minioctt
canonical_url: https://octospacc.altervista.org/2025/05/03/fritturanza-di-mosca-o-zanzara-non-si-puo-dire-ma-si-puo-mangiare/
date: '2025-05-03T18:07:51'
excerpt: Oggi pomeriggio ho appena imparato una piccola, microscopica lezione casalinga&#8230;
  talmente banale che un po&#8217; mi sembra strano averla dovuta realizzare solo
  ora, ma come sempre meglio tardi che troppo tardi. Friggere le zanzamosche con l&#8217;alta
  tensione può essere godurioso, ma meglio non farsi prendere troppo la mano dall&#8217;allegria
  sanguinolenta scaturita dalla morale incontestabile per [&#8230;]
image: assets/media/XyofEHyfqVCxK3UVEev3JA-iKq0mg2KX5_exNCeCt_Y0g.webp
source: octospacc
tags:
- Senza categoria
- insetto
- uccidere
- bruciare
- mosca
title: fritturanza di mosca o zanzara, non si può dire ma si può mangiare
---
<div>

		<p>Oggi pomeriggio <strong>ho appena imparato una piccola, microscopica lezione casalinga&#8230;</strong> talmente banale che un po&#8217; mi sembra strano averla dovuta realizzare solo ora, ma come sempre meglio tardi che troppo tardi. <strong>Friggere le zanzamosche con l&#8217;alta tensione pu&#242; essere godurioso, ma meglio non farsi prendere troppo la mano</strong> dall&#8217;allegria sanguinolenta scaturita dalla morale incontestabile per cui casa mia &#232; casa mia e le invasioni sono punite sempre e comunque necessariamente con la morte&#8230; &#128556;</p><p>Boh, io a parte gli scherzi <strong>odio gli intrusi, e infatti prendo sempre le dovute precauzioni</strong> per evitarne a monte l&#8217;ingresso, perch&#233; giustamente mi scoccio anche di cacciarli poi; anche se non fa ancora talmente caldo da dover usare le zanzariere, evito sempre di lasciare infissi troppo aperti, e tutto quanto&#8230; Ma, in qualche modo, complice forse in minima parte il fatto che i miei genitori non sono altrettanto precisi, <strong>le bestie trovano sempre il modo di entrare</strong>. E si &#232; stati tanto bene l&#8217;inverno senza, ma adesso cominciano a tornare, quelle disgraziate fonte di disgrazia&#8230; &#128553;</p><p>Ho visto volare in camera mia un essere che, appunto, <strong>non capivo se fosse una zanzara o una mosca</strong>; aveva il corpo un po&#8217; tipo allungato, o forse era un&#8217;illusione ottica, boh&#8230; Fatto sta che, <strong>praticamente in automatico, senza pensarci minimamente</strong> &#8212; anche se, ripensandoci a posteriori, effettivamente non era necessario, perch&#233; essendo primo pomeriggio c&#8217;era probabilmente tutto il tempo di sperare che questo se ne uscisse dalla mia stanza e se ne tornasse almeno in quella da dove era venuto &#8212; <strong>ho preso la racchetta elettrica</strong> (che sta in un&#8217;altra stanza), ho aspettato che il coso riuscisse fuori (quindi non parliamo neanche di un raptus, ma di un insetticidio ben lucido), <strong>e l&#8217;ho definitivamente fritto</strong>. &#127844;</p><p>E, di nuovo boh, nulla di particolarmente interessante a questo punto, seppur come al solito <strong>estremamente godurioso: lo sfrigolamento kilovoltiaco c&#8217;&#232; stato subito</strong>, e i cieli della mia sacra stanzetta sono tornati ad essere calmi, senza traffico illecito tra le scatole. O almeno&#8230; ho goduto finch&#233; non ho visto che <strong>il corpo ucciso dell&#8217;insetto non voleva disincastrarsi dalla rete&#8230;</strong> e allora ho dovuto insistere con il <strong>tenere premuto il grilletto per spaccarlo un altro pochino</strong>. Unico minuscolo problema: <strong>facendo cos&#236; &#232; stato letteralmente cucinato.</strong> &#128574;</p><p>L&#8217;ho visto <strong>emanare una sottile linea di fumo in camera mia</strong>, ma non mi sono spaventata subito&#8230; l&#8217;ho fatto 10 secondi dopo, quando stavo gi&#224; andando in bagno per cercare di finire bene l&#8217;opera senza sporcare in giro, <strong>e ho odorato una puzza, ma una puzza, che maremma maiala che schifo!</strong> Per carit&#224;, non &#232; la cosa peggiore che io abbia mai sentito &#8212; tant&#8217;&#232; che dopo qualche ora ho praticamente gi&#224; dimenticato come fosse (mentre mi ricordo perfettamente il sapore orrido delle schedine di Nintendo Switch, che assaggiai 7 anni fa) &#8212; per&#242;, comunque, <strong>bleah. Si &#232; sparsa in modo inspiegabile nella camera</strong>, finendo fino all&#8217;angolo opposto a quello del delitto, ma quantomeno si &#232; dissolta nel giro di 2 minuti. &#129512;</p><p>Poi, ecco, <strong>in bagno mi sono per 20 miseri secondi divertita a finire di friggere questo insetto</strong> che, dopo questo punto, era diventato persino irriconoscibile. <strong>Uno spacc vero e proprio</strong>; non dalla padella alla brace, bens&#236; dalla racchetta al lavandino, ma comunque molto gustoso&#8230; se non fosse per l&#8217;odore di cui sopra, che giustamente ho fatto formare pure in bagno, continuando cos&#236; la mia malefatta. Vabb&#232;, oh: godetevi <strong>prima l&#8217;ASMR di frittura, poi la foto di impiattamento&#8230; e per ultimo la copypasta sull&#8217;argomento</strong>: <a href="https://bbs.spacc.eu.org/new/topic/1462/how-a-fly-an-electric-racket-and-a-cloud-of-smoke-taught-me-about-business">&#9889;&#65039; How a Fly, an Electric Racket, and a Cloud of Smoke Taught Me About Business &#9889;&#65039;</a> (ormai il mio livello &#232; questo, ahivoi).</p> 
 
	 </div>