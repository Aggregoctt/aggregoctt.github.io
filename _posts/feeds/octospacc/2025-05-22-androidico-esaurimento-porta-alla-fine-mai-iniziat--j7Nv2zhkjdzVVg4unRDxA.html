---
author: minioctt
canonical_url: https://octospacc.altervista.org/2025/05/22/androidico-esaurimento-porta-alla-fine-mai-iniziata-odio-lo-sviluppo-android/
date: '2025-05-22T10:22:50'
excerpt: Ci sono tante, fin troppe cose che odio malamente al mondo&#8230; ma, all&#8217;atto
  pratico, in un modo o nell&#8217;altro molte non mi riguardano&#8230; quindi&#8230;
  la situazione è buona? Ovviamente no. Quello che sto sottintendendo è che c&#8217;è
  una piccola manciata di cose che odio così tanto, ma così tanto, che davvero voglio
  prendere e farmi [&#8230;]
image: null
source: octospacc
tags:
- Senza categoria
- Android
- programmazione
- software
- mobile
- sviluppo
- AndroidStudio
- programming
- development
- AndroidDev
title: Androidico esaurimento, porta alla fine mai iniziata (odio lo sviluppo Android)
---
<div>

		<p>Ci sono tante, <strong>fin troppe cose che odio malamente al mondo&#8230;</strong> ma, all&#8217;atto pratico, in un modo o nell&#8217;altro molte non mi riguardano&#8230; quindi&#8230; la situazione &#232; buona? Ovviamente no. Quello che sto sottintendendo &#232; che c&#8217;&#232; una piccola manciata di cose che odio cos&#236; tanto, ma cos&#236; tanto, che davvero voglio prendere e farmi saltare per aria, e la sofferenza far quindi finire, perch&#233; altro modo di sfuggirne non ce n&#8217;&#232;.<strong>.. e creare app Android sar&#224; nella top 5 di questa merda</strong> (o forse top 10 se non volessi sbilanciarmi, ma mentirei a quel punto). E stavolta devo andarci purtroppo molto pesante, perch&#233; il disastro &#232; continuo, giorno dopo giorno&#8230; &#129298;</p><p>Mamma mia, &#232; davvero cos&#236; terribile, e la cosa peggiore &#232; che <strong>solo chi si trova nella stessa situazione pu&#242; capire di cosa parlo&#8230; &#232; proprio tutto cos&#236; sbagliato</strong>, non lo so, non ho parole, e non riesco a credere che ogni tanto persino io me ne scordo, per poi ricordarmene a mie spese pochi attimi dopo. <strong>Tutto il processo &#232; una delle cose peggiori mai ingegnerizzate finora</strong> che rimane attualmente ancora supportata e persino consigliata (perch&#233; si, pure chi a differenza mia non ha requisiti strani, tipo APK &lt; 100 KB, o compatibilit&#224; con dispositivi antichi, si trova in certi casi a dover fare app tramite lo stack ufficiale di Android; non sempre si possono usare cose migliori come React Native), che boh&#8230; &#9760;&#65039;</p><p>Per prima cosa, a differenza di altre tecnologie di sviluppo, <strong>passare da fuori a dentro lo stato di lavoro &#232; inutilmente lento e doloroso</strong>, ed ecco l&#8217;ingrediente perfetto per il disastro. <strong>Per il debugging, in particolare</strong>, bisogna usare o l&#8217;emulatore &#8212; che per&#242; gira sempre pi&#249; di merda con ogni nuova major release di Android, per qualche motivo, e comunque &#232; scomodo perch&#233; va usato con mouse e tastiera &#8212; oppure <strong>collegare dispositivi reali, con tutti i problemi del caso&#8230;</strong> e io vado sempre con quest&#8217;ultima opzione, ma viene veramente da piangere. Praticamente ho da una parte lo Xiaomi, che col suo firmware buggato a volte smette di accettare le installazioni via ADB e quindi mi fotto, e dall&#8217;altra il tablet, che ha la porta USB mezza rotta (ODIO Samsung), e comunque attaccato al PC si scarica pi&#249; velocemente di quanto si ricarica&#8230; quindi <strong>spesso uso il debugging wireless, ma pure quello &#232; completamente rotto</strong>, e a volte si spegne da solo, e altre si scollega semplicemente a caso (anche se poi in genere si ricollega), e altre volte risulta collegato su Android Studio ma poi facendo play si lamenta che il dispositivo &#232; offline&#8230; <strong>Il numero di minuti persi ogni giorno &#232; fottutamente inquantificabile!!!</strong> &#128121;</p><p>Questo &#232; ancora di pi&#249; un problema se, come me, non si fa questa cosa per lavoro, ma come attivit&#224; giornaliera indipendente (non per &#8220;hobby&#8221;, perch&#233; non sono masochista, ma perch&#233; capitano quei problemini informatici tra le mani per cui l&#8217;unica soluzione possibile &#232; creare piccole app Android iperspecifiche), perch&#233; ci&#242; significa che non ci si pu&#242; mettere l&#236; quelle ore fissate e fare&#8230; no, <strong>bisogna trovare il tempo durante la giornata, con in mezzo altri impegni, e quindi nella pratica si finisce a dividere il da farsi in multiple sessioni di lavoro, e quindi ogni volta che si ritorna bisogna stare l&#236; a risistemare ogni cosa&#8230;</strong> perch&#233; se io lascio tutto l&#236; in un certo modo, cio&#232; il tablet connesso ad Android Studio, poi, quando 3 ore dopo torno, ovviamente trovo il debugging wireless che si &#232; spento da solo!!! Mi viene da piangere fortissimo!!! &#127875;</p><p>E <strong>Android Studio, che gi&#224; di per s&#233; &#232; un troiaio assoluto</strong> (perch&#233; &#232; semplicemente IntelliJ, alla fine, ma pure peggio), certamente non aiuta. Come tutti, mi trovo ad usare quello solo perch&#233; &#232; l&#8217;unica cosa che funziona out-of-the-box per Android (almeno a tratti eh, perch&#233; se me ne lamento vuol dire che non funziona al 100%)&#8230; ma ovviamente &#232; pesantissimo, quindi &#232; completamente fuori discussione usare qualcosa che non sia il PC fisso o il portatile buono per lavorare, e quindi <strong>diventa impossibile lavorare in quei tanti momenti morti del giorno</strong> (come invece faccio per tanti altri progetti); tutte le volte che ho provato a farlo sulla mia VM Windows cloud, o direttamente in Termux sul tablet, per via della poca RAM, facevo puntualmente prima ad aspettare di tornare a casa, che aspettare che Gradle finisse il suo sync di 20 minuti (e non esagero!!!) per poi poter finalmente <strong>scrivere codice in una finestra laggante, e avere difficolt&#224; a debuggare</strong>, non potendo usare l&#8217;emulatore con tale hardware host e non riuscendo a collegare ADB dentro una VM con una VPN in mezzo&#8230; quindi via di copiare gli APK avanti e indietro, e sperare di non dover leggere il logcat. &#129683;</p><p>Ovviamente, <strong>usare altri strumenti per sviluppare andrebbe dal difficile all&#8217;impossibile</strong>, con missioni che andrebbero dal far funzionare l&#8217;IntelliSense (che se per Java in generale &#232; praticamente vitale, figuriamoci Android con quel suo casino di API che ha) al debugging&#8230; e questo scenario, inoltre, presupporrebbe di riuscire a compilarla una app senza l&#8217;IDE, perch&#233; <strong>pure Gradle &#232; un gigantesco troiaio</strong>, al punto che se funziona dentro Android Studio (che usa appunto quello, sotto la scocca) non &#232; detto lo faccia da riga di comando&#8230; e infatti, magicamente, persino far funzionare le build tramite CI (che sarebbe una pratica usuale) diventa una sfida che non ho chiesto!!! E oh, questo merdaio porta il concetto di &#8220;it works on my machine&#8221; cos&#236; all&#8217;estremo che <strong>non solo far funzionare build automatiche diventa difficile, ma addirittura passare da un PC all&#8217;altro per sviluppare</strong> (da fisso a portatile e indietro), perch&#233; un progetto che viene importato e builda perfettamente su un sistema non lo fa su un altro, perch&#233; magari le versioni degli SDK sono leggermente diverse (anche se non incompatibili), o i percorsi dei file sono leggermente diversi, anche solo perch&#233; magari l&#8217;username di sistema &#232; diverso&#8230; e quindi non va un cazzo! <strong>Addirittura ieri mi si era sminchiato tutto</strong>, perch&#233; <a href="https://web.archive.org/web/20250510145402/https://developer.android.com/studio/known-issues">Google (merda!!!) ha introdotto l&#8217;ennesimo bug, per cui si erano cancellate le configurazioni predefinite di esecuzione</a>, e quindi la app non veniva ricompilata quando rieseguita, e quindi io impazzivo perch&#233; modificavo il mio codice ma la app rimaneva fottutamente uguale&#8230; &#128576;&#128552;&#129324;</p><p>E pensare che <strong>tutte queste rogne riguardano non la parte di coding effettiva, ma tutto quello che c&#8217;&#232; attorno&#8230; perch&#233; a parlare pure di quest&#8217;altra veramente non basterebbe un intero libro</strong>, per raccontare per bene tutte le minchiate con cui questo stack obbliga ad avere a che fare. Tra API che ogni anno vengono deprecate, ma alcune che continuano a funzionare perfettamente dal 2010 ad oggi ed altre che misteriosamente si rompono, poi ancora API minori che funzionano sul sistema di un produttore e su quello di un altro no, la documentazione che come tutti sanno &#232; carente a dir poco (metodi mal documentati, perch&#233; a vibecodare sono buoni tutti, ma mettere commenti decenti non &#232; facile), e in diversi casi (per quanto riguarda la documentazione non-API, tipo tutorial ed esempi) pure obsoleta, e (parzialmente collegato a questo) pure un&#8217;inconsistenza tra metodi che dichiarano di poter restituire valori null e altri che lo fanno ma non lo dichiarano, motivo per cui si finisce puntualmente in situazioni da NullPointerException inspiegabili pur seguendo tutti i warning dell&#8217;IDE e la documentazione API&#8230; &#128557;&#128371;</p><p><strong>Non &#232; possibile nel 2025 andare ancora avanti con questa roba, cio&#232;, aiuto, qualcuno dovrebbe deprecarla per sempre!!!</strong> E NON mi scuser&#242; per questo rantolo, perch&#233; sono distrutta. <strong>&#200; da luned&#236; sera che sto cercando di mettere su la pi&#249; stupida app WebView del pianeta</strong> usando all&#8217;80% codice riciclato (perch&#233; gi&#224; scritto da me), e al momento sono stata in grado giusto di finirla, ma ancora non di shipparla, perch&#233; ora sono rogne a far funzionare uno script CI per GitHub/GitLab che in automatico compila e firma la app e mette l&#8217;APK nelle releases&#8230; cio&#232;, che cazzo! Ci sarebbero volute alla peggio tre ore scarse a fare la stessa app per Windows o Linux&#160;(ma l&#236; non mi serve) da idea a rilascio, ma su Android &#232; un disastro programmare, &#232; un disastro testare, ed &#232; un disastro rilasciare!!! (Anche perch&#233; dover firmare gli APK &#232; una noia in pi&#249;.) <strong>BASTA!!! ODIO ANDROID!!! BRUCIARE ANDROID!!!</strong> &#128165;</p> 
 
	 </div>