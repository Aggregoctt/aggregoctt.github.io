---
author: HDblog.it
canonical_url: https://www.hdblog.it/tecnologia/articoli/n618854/energia-movimento-umano-led/
date: '2025-05-20T15:45:00'
excerpt: Un team USA ha creato un generatore a basso costo che sfrutta il movimento
  umano per produrre elettricit√†
image: assets/media/RpDJMeAjaBOchzeLkROK6Q-_fhAMru5MibQBwy_-EWAzg.webp
source: hdblog
tags:
- Tecnologia
title: 'Energia dal movimento umano a basso costo: accesa una fila di 350 LED'
---
<div><p>Accendere 350 luci LED con un semplice movimento del braccio oggi non &#232; pi&#249; fantascienza, ma il<strong> risultato <a href="https://www.hdblog.it/studi-scientifici/">concreto di una ricerca</a> condotta negli Stati Uniti</strong>. Gli scienziati dell&#8217;Universit&#224; dell&#8217;Alabama a Huntsville (UAH) hanno realizzato<a href="https://www.hdblog.it/curiosita-scientifiche/"> un dispositivo capace di </a><strong><a href="https://www.hdblog.it/curiosita-scientifiche/">trasformare l&#8217;energia meccanica</a> &#8212; come il movimento del corpo o le vibrazioni ambientali</strong> &#8212; in elettricit&#224;, utilizzando componenti sorprendentemente accessibili: nastro adesivo da cancelleria e materiali plastici comunemente in commercio.</p>    <p>Il cuore del progetto &#232; un triboelectric nanogenerator, o TENG, ovvero un sistema che sfrutta l'effetto triboelettrico &#8212; lo stesso che ci fa prendere la scossa toccando una maniglia dopo aver camminato su un tappeto &#8212; per generare corrente elettrica. Il generatore messo a punto dal team americano consiste in uno strato di pellicola metallica di polietilene tereftalato (PET) e del nastro Scotch, montati tra due piastre di plastica. Quando questi materiali vengono premuti e poi rilasciati, le microscopiche forze di van der Waals che si generano fra la superficie adesiva e quella in plastica provocano uno scambio di cariche, producendo energia elettrica.</p><p>L'aspetto che pi&#249; colpisce di questa nuova configurazione &#232; la semplicit&#224;: <strong>nessuna componente sofisticata n&#233; materiali esotici</strong>, ma un&#8217;intuizione intelligente che apre nuove possibilit&#224; per l&#8217;energia "indossabile". Il prototipo &#232; in grado di produrre fino a 53 milliwatt, una quantit&#224; <strong>sufficiente per alimentare 350 luci LED contemporaneamente, o persino un puntatore laser</strong>.</p>    <p>Uno dei limiti pi&#249; comuni nei dispositivi TENG finora sviluppati era la frequenza operativa molto bassa, spesso inferiore ai 5 hertz. Ma grazie alla nuova struttura liscia del dispositivo, che non prevede pi&#249; il contatto diretto tra superfici adesive, <strong>il team &#232; riuscito a raggiungere frequenze di funzionamento fino a 300 hertz</strong>, ampliando di molto l'efficienza e la gamma di applicazioni.</p>    <p>Il generatore &#232; gi&#224; stato integrato in sensori per il monitoraggio del suono e in<strong> biosensori indossabili per rilevare i movimenti del braccio</strong>, con potenziali applicazioni in ambito sportivo e medico. Questi dispositivi possono infatti misurare l&#8217;attivazione muscolare per prevenire infortuni o anche ottimizzare la performance atletica.</p>    <p>Il responsabile del progetto, il dottor Moonhyung Jang, ha sottolineato come le prove condotte con diversi tipi di nastro adesivo abbiano portato a un risultato addirittura superiore rispetto all&#8217;uso di nastro biadesivo, proprio grazie alla maggiore stabilit&#224; delle superfici lisce. L&#8217;uso di materiali comuni e la flessibilit&#224; del design rendono questa tecnologia facilmente scalabile, e il team ha gi&#224; presentato una comunicazione ufficiale per la protezione dell&#8217;invenzione, in vista di un futuro brevetto.</p></div>