---
author: HDblog.it
canonical_url: https://www.hdblog.it/smartphone/articoli/n618922/honor-400-aggiornamenti-android-6-anni/
date: '2025-05-19T11:50:00'
excerpt: Collaborazione rafforzata con Google per integrare le funzionalit√† AI di
  Google Cloud e garantire aggiornamenti di sicurezza fino al 2030
image: assets/media/k6f8X0MLF_emuJ0DShiNoA-XlBBAqM9-N3o23aTD-T0qg.webp
source: hdblog
tags:
- Android
- Honor
title: 'Honor 400, aggiornamenti Android per 6 anni: supporto garantito fino al 2030'
---
<div>
	
				<p>Honor ha ufficializzato un importante passo in avanti nella propria strategia software: <a href="https://www.hdblog.it/smartphone/articoli/n618502/honor-400-pro-caratteristiche-immagini/">la nuova serie Honor 400</a> ricever&#224; <strong>aggiornamenti Android per 6 anni</strong>, con<strong> supporto garantito fino al 2030. </strong>Una scelta che allinea il brand cinese agli standard pi&#249; elevati del settore in termini di longevit&#224; e sicurezza dei dispositivi, confermando la volont&#224; di offrire agli utenti "una piattaforma stabile, aggiornata e al passo con le evoluzioni tecnologiche".</p>    <p>L'azienda ha anche confermato che <strong>la serie Honor 400 sar&#224; aggiornata ad Android 16 entro la fine del 2025</strong>, insieme ai modelli <a href="https://www.hdblog.it/schede-tecniche/honor-magic-7-pro_i6714/">Honor Magic7 Pro</a> e <a href="https://www.hdblog.it/schede-tecniche/honor-magic-v3_i6520/">Honor Magic V3</a>, attraverso <strong>una nuova versione dell'interfaccia proprietaria MagicOS</strong> basata proprio sull'ultima release del sistema operativo di Google.</p><p>La collaborazione tra Honor e Google &#232; descritta come solida e di lunga data, tanto da aver consentito al brand di posizionarsi regolarmente tra i primi produttori a integrare le nuove versioni di Android. <strong>Un esempio concreto &#232; arrivato gi&#224; nel 2024</strong>, quando Honor &#232; stato<a href="https://www.hdblog.it/smartphone/articoli/n597170/android-15-honor-magic-v3-beta-rilascio/"> tra i primi a distribuire la Beta di Android 15</a>. Quest'anno ha rilanciato annunciando, lo scorso 7 maggio, <a href="https://www.hdblog.it/smartphone/articoli/n617770/honor-magic-7-pro-android-16-beta-3/">la disponibilit&#224; della Beta 3 di Android 16</a> per gli sviluppatori su Honor Magic7 Pro.</p>    <p>Questa sinergia si traduce non solo in aggiornamenti tempestivi per gli utenti, ma anche in <strong>un accesso privilegiato alle funzionalit&#224; pi&#249; evolute del sistema operativo</strong>, contribuendo a rafforzare la reputazione di Honor come azienda proattiva nell'adozione anticipata di Android.</p><p>Honor ha anche presentato una delle novit&#224; pi&#249; rilevanti per la serie Honor 400: <strong>l'integrazione delle funzionalit&#224; AI basate su Google Cloud</strong>, in particolare attraverso<strong> l'utilizzo del modello di generazione video <a href="https://www.hdblog.it/google/articoli/n615436/google-gemini-veo2-video-ai/">Veo 2 disponibile su Vertex AI</a>.</strong> Questa tecnologia permetter&#224; agli utenti di creare contenuti dinamici partendo da immagini statiche &#8212; siano esse fotografie personali, opere digitali o disegni &#8212; per<strong> <a href="https://www.hdblog.it/smartphone/articoli/n618114/honor-gemini-ai-nuovo-trasforma-foto-video/">trasformarle in video di 5 secondi</a></strong> o in foto animate pronte per la condivisione.</p>    <p>La funzionalit&#224;, <strong>resa disponibile sia su Android che iOS,</strong> rappresenta un'estensione concreta delle potenzialit&#224; creative offerte dall'intelligenza artificiale, rafforzando il legame tra hardware e servizi cloud evoluti. Il suo debutto con la serie Honor 400 sottolinea il ruolo centrale che l'AI assumer&#224; nei prossimi dispositivi dell'azienda.</p><p><strong>Tutte queste iniziative si inseriscono all'interno dell'Honor ALPHA PLAN</strong>, la strategia di collaborazione lanciata dal brand per costruire un ecosistema globale, aperto e fondato sulla condivisione del valore. L'approfondimento della partnership con Google &#232; quindi <strong>parte integrante di questo approccio</strong>, che punta a unire le forze con i principali attori dell'industria tecnologica per offrire esperienze sempre pi&#249; ricche, interattive e sostenibili agli utenti finali.</p>

 

	
				


 


	
				 
			
	
			</div>