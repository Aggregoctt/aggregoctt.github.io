---
author: HDblog.it
canonical_url: https://www.hdblog.it/smartphone/articoli/n618484/galaxy-s25-fe-risolvere-problema-storico/
date: '2025-05-14T18:00:00'
excerpt: La fotocamera frontale dovrebbe ricevere un aggiornamento con un sensore
  da 12 megapixel.
image: assets/media/y0-4qNYlKKTtnQTuG7FxiQ-Gz5vc99evlEhloAPxe8NXA.webp
source: hdblog
tags:
- Android
- Samsung
title: Galaxy S25 FE potrebbe finalmente risolvere un problema storico
---
<div><p>Ci sono buone speranze che<strong><a href="https://www.hdblog.it/smartphone/articoli/n617142/samsung-galaxy-s25-fe-quando-esce-2025-specifiche/">Galaxy S25 FE</a> </strong>possa mettere fine ad uno dei difetti storici di questa linea. Stando ad alcune nuove indiscrezioni, infatti, <strong>pare che Samsung aggiorner&#224; la fotocamera frontale</strong> dello smartphone introducendo un sensore dalla risoluzione maggiore e soprattutto dalla qualit&#224; ideale per le funzioni adibite a selfie e videochiamate. </p>    <p>La serie di telefoni SE, infatti, &#232; nota anche come <strong>Fan Edition</strong> e nasce con l'obiettivo di accontentare gli appassionati e sfruttare i loro<strong> feedback per produrre un prodotto dotato di tutte le funzionalit&#224; richieste</strong>. Ora, pare che proprio la fotocamera frontale sia al centro delle feature che verranno migliorate e introdotte con il nuovo smartphone.</p><p>Il colosso coreano non ha per il momento rilasciato dichiarazioni ufficiali sul prossimo dispositivo della linea FE: va detto tuttavia che Samsung ha lanciato una versione Fan Edition dei suoi smartphone di punta della serie Galaxy S <strong>sin dal debutto del modello FE nel 2020</strong>. Non c'&#232; motivo di sospettare che non produrr&#224; una FE Edition anche del <strong>Galaxy S25 </strong>e le indiscrezioni fanno ben sperare circa le novit&#224;.</p>    <p>Si diceva appunto della <strong>fotocamera frontale</strong>, che dovrebbe passare da 10 a 12 megapixel. Ad una prima occhiata potrebbe sembrare un miglioramento marginale, ma in realt&#224; ha tutte le potenzialit&#224; per offrire delle sorprese. Tutto dipender&#224; dal <strong>tipo di sensore che Samsung decider&#224; di utilizzare</strong> e quanto sar&#224; migliore, a prescindere dalla risoluzione pi&#249; alta, a confronto con il precedente. </p>    <p>Bisogna comunque tenere le aspettative ben tarate perch&#233; sarebbe troppo forse aspettarsi un miglioramento clamoroso, ma &#232; lecito ad ogni modo aspettarsi <strong>selfie pi&#249; nitidi e videochiamate migliori con la fotocamera frontale di Galaxy S25 FE</strong>. Per quanto riguarda invece il <strong>sensore posteriore,</strong> sempre secondo il rapporto che proviene da Galaxy Club, e segnalato come sempre da SamMobile, in questo caso non &#232; previsto un aggiornamento con un sensore da 50 megapixel.</p>    <p>Non &#232; chiaro <strong>se si tratter&#224; davvero dello stesso sensore da 50 megapixel </strong>presente nel modello precedente, ma un miglioramento &#232; comunque plausibile, almeno con l'ausilio del software se dovesse mancare, come sembra, un cambiamento dal punto di vista dell'hardware.</p></div>