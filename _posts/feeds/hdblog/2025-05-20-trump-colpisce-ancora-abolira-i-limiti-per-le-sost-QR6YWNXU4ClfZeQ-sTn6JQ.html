---
author: HDblog.it
canonical_url: https://www.hdblog.it/green/articoli/n619012/trump-no-limiti-per-sostanze-chimiche-eterne/
date: '2025-05-20T10:10:00'
excerpt: Trump intende abolire i limiti di sicurezza per alcune sostanze chimiche
  eterne.
image: assets/media/QR6YWNXU4ClfZeQ-sTn6JQ-c5x9TuIz6pj7OJzF63660w.webp
source: hdblog
tags:
- Articolo
title: 'Trump colpisce ancora: abolir√† i limiti per le sostanze chimiche non decomponibili'
---
<div><p>Alcune sostanze chimiche sono etichettate come "<strong>eterne</strong>&#8221; perch&#233;, a differenza di molte altre sostanze nocive, non si degradano facilmente, accumulandosi nell&#8217;ambiente e <a href="https://www.hdblog.it/green/articoli/n605468/acqua-europa-inquinamento-pfas-indagine/">negli esseri viventi</a> per lunghi periodi, <strong>anche per decenni</strong>. Si tratta dei PFAS, un vasto gruppo di inquinanti che negli ultimi anni ha attirato crescente attenzione a causa della sua <a href="https://www.hdblog.it/green/articoli/n613495/pfas-contaminati-prodotti-uso-quotidiano/">diffusione capillare</a>. &#200; dunque motivo di <strong>seria preoccupazione</strong> apprendere che anche questi composti siano stati coinvolti nei processi di <strong>smantellamento normativo</strong> avviati durante la presidenza Trump.</p>    <p>Stando alle ultime comunicazioni della<strong> Environmental Protection Agency</strong> (EPA) statunitense, sarebbe imminente l&#8217;<strong>abrogazione di alcune normative </strong>relative a specifici composti perfluorurati e polifluorurati, con il rischio di cancellare uno degli ultimi strumenti legislativi pensati <strong>per tutelare la salute pubblica </strong>negli Stati Uniti.</p><p>Nell&#8217;aprile 2024, durante la presidenza di <strong>Joe Biden</strong>, erano stati introdotti <strong>nuovi parametri</strong> per contenere la dispersione di alcune sostanze della famiglia PFAS nell&#8217;acqua potabile, volti a ridurre l&#8217;esposizione a composti dannosi come <strong>PFOA</strong>, <strong>PFOS</strong>, <strong>GenX</strong> <strong>e altri</strong>. L&#8217;ente responsabile, l&#8217;EPA, aveva incluso anche un metodo per valutare i rischi legati alla <strong>presenza combinata di pi&#249; contaminanti</strong>. Tuttavia, l&#8217;attuale direzione politica sembra voler rivedere questo approccio.</p>    <p>A un anno di distanza, la linea d&#8217;azione si sposta <strong>verso una</strong> <strong>maggiore flessibilit&#224;</strong>. Le nuove indicazioni prevedono il mantenimento dei <strong>limiti soltanto per PFOA e PFOS</strong>, mentre <strong>per altri composti</strong> come PFNA, PFHxS, GenX e PFBS, <strong>le restrizioni verranno sospese</strong> in attesa di nuove valutazioni. Anche la scadenza per l&#8217;adeguamento ai nuovi standard verrebbe rinviata di due anni.</p>    <p>Nonostante le rassicurazioni dell&#8217;EPA, secondo cui verranno comunque sostenuti gli impianti idrici, soprattutto quelli pi&#249; piccoli, <strong>le critiche non mancano</strong>. Gruppi ambientalisti sottolineano come decine di studi scientifici abbiano gi&#224; evidenziato la pericolosit&#224; dei PFAS <a href="https://www.hdblog.it/indossabili/articoli/n605994/pfas-cinturini-smartwatch-ricerca-rischi/">anche a concentrazioni molto basse</a>. Ridurre gli standard, avvertono, rischia di violare le norme federali che impongono il rafforzamento, e non l&#8217;indebolimento, delle tutele sulla qualit&#224; dell&#8217;acqua potabile.</p>    <p><strong>Ken Cook</strong>, presidente del gruppo ambientalista EWG, infatti, dichiara che:</p>

<blockquote>
<p>Decine di studi su cui l&#8217;EPA si &#232; basata per stabilire questi standard storici hanno dimostrato ripetutamente che <strong>i PFAS sono tossici anche in quantit&#224; incredibilmente basse</strong>. Questa non &#232; politica, &#232; scienza. La crisi della contaminazione da PFAS &#232; molto pi&#249; ampia di due sole sostanze chimiche, e vi sono prove crescenti che altre sostanze PFAS che inquinano l&#8217;acqua siano dannose per la salute. Eliminare tutte le sostanze PFAS dall&#8217;acqua potabile &#232; una <strong>priorit&#224; urgente</strong> per la salute pubblica.</p>
</blockquote>

	
				


</div>