---
author: HDblog.it
canonical_url: https://www.hdmotori.it/volkswagen-golf-gti-elettrica-render-anticipazioni/
date: '2025-05-20T09:00:24'
excerpt: Arriver&agrave; verso la fine del decennio e punta ad essere sempre una vera
  Golf GTI
image: assets/media/G1AAX469H0da4dmkuc3TOg-ISVky7heJmcTpcKI9qD0bw.webp
source: hdblog
tags:
- Auto
title: Volkswagen Golf GTI elettrica, c&#039;è già chi se la immagina così
---
<div>
                            
                    
                                                                                                                        
            
                        <p><strong>Volkswagen Golf GTI</strong> &#232; un&#8217;icona e continuer&#224; ad essere proposta anche nei prossimi anni. Tuttavia, come abbiamo scritto di recente, <strong>in futuro</strong> la Golf GTI <strong>sar&#224; profondamente differente</strong> da quella attuale e non tanto per una questione di design. Infatti, tra alcuni anni questo <a href="https://www.hdmotori.it/nuova-volkswagen-golf-elettrica-gti-auto-mostruosa/">modello diventer&#224; 100% elettrico</a>. Per tranquillizzare chi pu&#242; pensare che una Golf GTI elettrica possa non essere pi&#249; una vera GTI, di recente il CEO della casa automobilistica <strong>Thomas Sch&#228;fer</strong> aveva promesso che la futura Golf GTI sar&#224; &#8220;un&#8217;auto mostruosa&#8220;. Ma come potrebbe apparire? La Golf &#232; un modello molto importante e il futuro modello elettrico fa molto discutere e per questo diversi designer hanno gi&#224; provato ad immaginarsi come potrebbe essere, come nel <strong>render</strong> di una possibile Golf GTI elettrica che mostriamo.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="come-potrebbe-essere">COME POTREBBE ESSERE?</h2>
    
    
                
    
                        
                        
                        
                            
                            
                        

            
                        
<p>L&#8217;attuale modello non andr&#224; in pensione troppo presto dato che la nuova Volkswagen Golf elettrica <strong>non arriver&#224; prima del 2028/2029</strong> visto che pogger&#224; sulla nuova <strong>piattaforma SSP</strong> che sar&#224; alla base di molte vetture elettriche di nuova generazione del Gruppo ma che &#232; attualmente ancora in fase di sviluppo. Volkswagen ha confermato che anche per la GTI elettrica <strong>rimarr&#224; fedele alla storia di questo modello</strong> e che quindi continuer&#224; a proporla con la <strong>trazione anteriore</strong>. Dunque, ci sar&#224; un solo motore e non un powertrain con doppio propulsore elettrico e la trazione integrale. Si tratta comunque di una scelta differente <a href="https://www.hdmotori.it/volkswagen-articoli-n579432-volkswagen-id3-gtx-performance-interni-motori/">anche rispetto alla ID.3 GTX</a> che invece pu&#242; contare sulla trazione posteriore. Presto ovviamente per parlare delle prestazioni ma si specula che la futura Golf GTI elettrica possa comunque offrire una potenza simile all&#8217;attuale ID.3 GTX che nella variante Performance supera i 320 CV. Ovviamente ci sar&#224; modo nel tempo di saperne di pi&#249;.</p>
  
            
                        
                            
                            
                        

            
                        
<p>Il doppio motore elettrico e la trazione integrale saranno invece ad appannaggio della futura nuova Volkswagen Golf R elettrica che sposter&#224; ancora pi&#249; in alto l&#8217;asticella delle prestazioni. <strong>La ID.2 GTI, gi&#224; presentata in versione concept</strong>, sar&#224; il punto di riferimento per la nuova Golf e da qui il marchio tedesco partir&#224; per realizzare una gamma di GTI elettriche di cui la nuova Golf sar&#224; sicuramente il fiore all&#8217;occhiello. In ogni caso, <strong>si partir&#224; con la ID.2 GTI</strong>. Non troppo tempo fa si &#232; era speculato anche di una ID.3 GTI ma per il momento non ci sono state ulteriori conferme.</p>
<p>Sul design, Volkswagen non snaturer&#224; il DNA della Golf e prender&#224; a riferimento la storia di questo modello senza introdurre scelte stilistiche particolari. Anche la futura Volkswagen Golf dovr&#224; essere sempre una vera Golf.</p>
<p>La prima Golf GTI erogava poco pi&#249; di 100 CV grazie al suo motore a quattro cilindri aspirato da 1,6 litri. Sar&#224; un mondo a parte rispetto alla prima Golf GTI completamente elettrica da oltre 300 CV, in arrivo oltre 50 anni dopo, ma si spera che il suo DNA di base rimanga intatto.</p>
 
    
                            
                            
    
                        
                        
                        
                            
                            
                        

        
    

    

</div>