---
author: HDblog.it
canonical_url: https://www.hdmotori.it/opel-mokka-gse-suv-elettrico-280-cv-render-anticipazioni/
date: '2025-05-19T11:00:48'
excerpt: Ecco come potrebbe apparire il B-SUV nella versione pi&ugrave; sportiva GSE
image: assets/media/TflYUsNad65HmCmGZhnNZg-Mp3LmUshJI8YgauKe9qZVw.webp
source: hdblog
tags:
- Auto
title: Opel Mokka GSE, ecco come potrebbe essere il SUV elettrico da 280 CV
---
<div>
                            
                    
                                                                                                                        
            
                        <p><strong>Opel</strong> intende <strong>dare nuovo lustro al marchio GSE</strong>. Ne abbiamo scritto proprio pochi giorni fa quando la casa automobilistica ha anticipato che nel corso del 2025 <strong>arriver&#224; il primo modello GSE completamente elettrico</strong>. Questo marchio <a href="https://www.hdmotori.it/opel-articoli-n560892-opel-marchio-gse-sportive-elettriche/">era stato rilanciato nel 2022</a> come <strong>Grand Sport Electric</strong> in abbinamento con versioni pi&#249; sportiveggianti dei modelli tutti dotati di un powertrain ibrido Plug-in. Adesso, un nuovo passo avanti, in quanto il marchio GSE che una volta significava &#8220;Grand Sport Einspritzung&#8221; sar&#224; ad appannaggio anche delle versioni pi&#249; sportive dei modelli 100% elettrici. L&#8217;identit&#224; della prima GSE elettrica non &#232; ancora stata ufficialmente rivelata ma <strong>c&#8217;&#232; chi punta gi&#224; su Opel Mokka</strong> che andrebbe a sfruttare la meccanica di <a href="https://www.hdmotori.it/prove/alfa-romeo-recensioni-n586918-alfa-romeo-junior-veloce-come-va-prova-in-pista/">Alfa Romeo Junior Veloce</a> e di <a href="https://www.hdmotori.it/fiat-articoli-n597866-abarth-600e-motore-prestazioni-ordini-prezzi/">Abarth 600e</a>. Del resto, tra non molto sar&#224; svelata la nuova <a href="https://www.hdmotori.it/peugeot-208-gti-elettrica-debutto-24-ore-di-le-mans/">Peugeot 208 GTi elettrica</a> che dovrebbe adottare proprio tale soluzione tecnica. Dunque, la Mokka potrebbe essere il primo modello e nel video teaser dedicato al marchio GSE sembra essere proprio presente.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="opel-mokka-gse-come-sara">OPEL MOKKA GSE: COME SAR&#192;?</h2>
    
    
                
    
                        
                        
                        
                            
                            
                        

            
                        
<p>Una versione GSE del B-SUV elettrico certamente presenter&#224; un <strong>body kit specifico</strong> che consentir&#224; di dare alla Mokka un look pi&#249; sportiveggiante. Potrebbero arrivare un frontale con un paraurti maggiormente elaborato, un posteriore rivisto con un nuovo paraurti ed un diffusore oltre ad una serie di altri dettagli come cerchi in lega specifici. Anche gli interi della Mokka potrebbero essere rivisti per riflettere maggiormente la sportivit&#224; della vettura.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="opel-mokka-gse-motore-da-280-cv">OPEL MOKKA GSE: MOTORE DA 280 CV?</h2>
    
    
                
    
                        
                        
                        
                            
                            
                        

            
                        
<p>Ovviamente, una versione pi&#249; sportiva di Opel Mokka elettrica non sarebbe solo estetica. Come accennato all&#8217;inizio, Opel potrebbe adottare la medesima meccanica oggi utilizzata su Alfa Romeo Junior Veloce e cio&#232; un <strong>motore elettrico da 280 CV</strong> abbinato ad una batteria con una capacit&#224; di 54 kWh. Si tratta di un powertrain che sta trovando sempre pi&#249; diffusione all&#8217;interno della gamma dei modelli Stellantis visto che lo vedremo pure sulla nuova Lancia Ypsilon HF elettrica di prossima presentazione. Ovviamente, non mancherebbe poi una messa a punto dell&#8217;assetto che permetter&#224; di migliorare la dinamica di guida.</p>
<p>Il debutto? Possiamo ipotizzare un&#8217;anteprima dal <strong>Salone di Monaco 2025</strong> che si svolger&#224; a settembre e una commercializzazione tra la fine dell&#8217;anno e l&#8217;inizio del 2026. Non rimane, quindi, che attendere per saperne di pi&#249;.</p>
 
    
                            
                            
    
                        
                        
                        
                            
                            
                        

        
    

    

</div>