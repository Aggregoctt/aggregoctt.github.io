---
author: HDblog.it
canonical_url: https://www.hdblog.it/android/articoli/n618768/spotify-ascolti-podcast-modifica/
date: '2025-05-17T12:35:00'
excerpt: Dopo le proteste dei podcaster, la piattaforma modifica la visibilit√† dei
  dati di ascolto
image: assets/media/uKNyAJKwOrDBpLAXQUamJA-pyMDxaOegLj0PjKfLBL8oQ.webp
source: hdblog
tags:
- Android
title: 'Spotify fa marcia indietro: stop ai conteggi pubblici dei podcast sotto i
  50.000 ascolti'
---
<div><p><a href="https://www.hdblog.it/spotify/">Spotify </a>ha annunciato con entusiasmo, all&#8217;inizio di maggio, una nuova funzione che avrebbe dovuto avvicinare i podcast al pubblico: la <strong>visualizzazione pubblica del numero di ascolti per ogni episodio</strong>. Una mossa che, secondo l&#8217;azienda, <strong>avrebbe dovuto stimolare la scoperta di nuovi contenuti,</strong> attirando l&#8217;attenzione dei curiosi su episodi particolarmente popolari. Tuttavia, la reazione della comunit&#224; dei podcaster non &#232; stata affatto quella sperata.</p>    <p>L&#8217;iniziativa, infatti, ha suscitato proteste immediate, soprattutto tra i creatori con un pubblico pi&#249; contenuto. Il motivo?<strong> Esporre pubblicamente un numero basso di ascolti potrebbe scoraggiare nuovi ascoltatori, creando una sorta di &#8220;effetto boomerang&#8221;</strong> sulla percezione del valore del contenuto. In un mondo dove le metriche contano sempre di pi&#249;, sapere che un episodio ha totalizzato poche decine di ascolti potrebbe far passare in secondo piano la qualit&#224; effettiva del contenuto stesso. Alcuni utenti hanno inoltre sottolineato che il numero di ascolti mostrato su Spotify offre una visione parziale dell&#8217;audience totale, poich&#233; molti ascoltatori utilizzano piattaforme alternative.</p>    <p>Alla luce del malcontento crescente, Spotify ha annunciato un importante cambiamento nella gestione dei dati visibili al pubblico: da ora in poi,<strong> i conteggi degli ascolti saranno mostrati solo per gli episodi che superano i 50.000 ascolti.</strong></p><p>Invece di un numero preciso, <strong>verr&#224; visualizzato un indicatore a soglia (come &#8220;50K ascolti&#8221;)</strong>, che si aggiorner&#224; solo al raggiungimento di traguardi successivi, come 100.000 o un milione di ascolti. I podcaster continueranno ad avere accesso ai dati completi e dettagliati nei loro pannelli di controllo privati, evitando per&#242; la potenziale mortificazione pubblica derivante da numeri troppo bassi.</p>    <p>A differenza dei video su YouTube o dei post sui social, i podcast hanno sempre avuto una natura pi&#249; opaca in termini di metriche: un download, ad esempio, non equivale necessariamente a un ascolto. <strong>Le classifiche pubbliche, poi, tendono a premiare solo le trasmissioni pi&#249; popolari</strong>, lasciando invisibili quelle realt&#224; pi&#249; piccole ma non meno meritevoli.</p>    <p>Con questo dietrofront parziale, <strong>Spotify cerca ora di ricucire il rapporto con i podcaster,</strong> riconoscendo implicitamente che non sempre pi&#249; dati visibili significano migliori opportunit&#224; per tutti. E in un panorama cos&#236; affollato e competitivo, l&#8217;attenzione alle esigenze dei creator pu&#242; fare la differenza.</p></div>