---
author: HDblog.it
canonical_url: https://www.hdmotori.it/opel-mokka-gse-rally-concept-2025-caratteristiche/
date: '2025-05-21T05:30:04'
excerpt: Il prototipo adotta lo stesso motore elettrico da 280 CV di Alfa Romeo Junior
  Veloce
image: assets/media/AanclkdeEMAnPa9QwjOnXw-Ta2_RVNlh4gCX8ogwc1xIg.webp
source: hdblog
tags:
- Auto
title: Questo concept per i rally potrebbe anticipare la nuova Opel Mokka GSE
---
<div>
                            
                    
                                                                                                                                                                
            
                        <p><strong>Opel Mokka GSE Rally</strong> far&#224; ufficialmente il suo debutto all&#8217;ELE Rally di Eindhoven il 23/24 maggio. Al momento si tratta solamente di un <strong>prototipo</strong> con cui la casa automobilistica si immagina <strong>un&#8217;auto elettrica da rally del futuro</strong>. Per il suo sviluppo, il marchio tedesco ha sfruttato l&#8217;esperienza acquisita nell&#8217;ADAC Opel Electric Rally Cup &#8216;powered by GSE&#8217; giunta oramai alla quinta edizione dove &#232; presente con una <a href="https://www.hdmotori.it/opel-articoli-n530364-opel-corsa-e-rally-motore-debutto-2021/">Corsa elettrica</a> opportunamente modificata. Guardando al domani, Opel sta dunque sviluppando una nuova auto elettrica da rally secondo i nuovi <strong>regolamenti eRally5 della FIA</strong>. Il prototipo potrebbe quindi essere utilizzato in tutto il mondo in diverse competizioni sportive per i clienti a partire dalla stagione rally 2026.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="motore-da-280-cv">MOTORE DA 280 CV</h2>
    
    
                
    
                        
                        
                        
                            
                            
                        

            
                        
<p>Le caratteristiche tecniche della nuova Opel Mokka GSE Rally? La casa automobilistica ha fornito alcuni dettagli interessanti. Le vettura adotta un <strong>motore elettrico da 280 CV</strong> alimentato da una batteria con una capacit&#224; di 54 kWh. Visti i numeri, si tratta della medesima unit&#224; che oggi &#232; utilizzata su <a href="https://www.hdmotori.it/prove/alfa-romeo-recensioni-n586918-alfa-romeo-junior-veloce-come-va-prova-in-pista/">Alfa Romeo Junior Veloce</a> e su <a href="https://www.hdmotori.it/fiat-articoli-n597866-abarth-600e-motore-prestazioni-ordini-prezzi/">Abarth 600e</a>. In ogni caso, c&#8217;&#232; stata una <strong>messa a punto del software per la gestione del motore e della batteria</strong> per garantire la massima efficienza e guidabilit&#224; in condizioni di competizione.<br>
    
                            
                            
    
                        
                        
                        
                            
                            
                        

            
                            
                            
                            
    
                                                             
 

 

 

             
                        
                        
                            
                            
                        

            
                        <br>
Ovviamente non mancano <strong>soluzioni tecniche specifiche per un utilizzo in ambiente racing</strong> tra cui un differenziale a slittamento limitato multidisco e una trasmissione da corsa, insieme agli alberi di trasmissione e ai mozzi delle ruote rinforzati. Questo prototipo pu&#242; poi contare su sospensioni da rally di Bilstein costituite da montanti McPherson rinforzati e supporti uniball sull&#8217;asse anteriore, nonch&#233; su di un asse posteriore rigido con molle e ammortizzatori modificati. Gli aiuti elettronici alla guida come ABS, ESP, assistenza al mantenimento della corsia e controllo della trazione sono ovviamente assenti.</p>
 
<p>Chiaramente, la nuova Opel Mokka GSE Rally &#232; dotata pure di roll-bar (certificato dalla FIA), sedili da rally con cinture di sicurezza a sei punti, uno speciale incapsulamento della batteria e una protezione antincastro aggiuntiva. Molto interessante il <strong>sistema di sicurezza</strong> integrato dalla casa automobilistica che interviene sul sistema elettrico in caso di incidente. Ecco come Opel lo descrive:</p>
<blockquote><p>Il sistema a 400 volt &#232; continuamente monitorato dal collaudato indicatore di allarme principale. Nell&#8217;improbabile eventualit&#224; di un problema di isolamento, un sistema di allarme visivo e acustico segnala immediatamente un malfunzionamento. In caso di decelerazione improvvisa (come in caso di collisione), un sofisticato sistema di sensori spegne completamente il sistema ad alta tensione in pochi decimi di secondo. Inoltre, Opel Mokka GSE Rally &#232; dotato di uno speciale sistema antincendio con agente estinguente elettricamente non conduttivo.</p></blockquote>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="in-arrivo-una-nuova-opel-mokka-gse-di-serie">IN ARRIVO UNA NUOVA OPEL MOKKA GSE DI SERIE?</h2>
    
    
                
    
                        
                        
                        
                            
                            
                        

            
                        
 
    
                            
                            
    
                        
                        
                        
                            
                            
                        

        
    

    

</div>