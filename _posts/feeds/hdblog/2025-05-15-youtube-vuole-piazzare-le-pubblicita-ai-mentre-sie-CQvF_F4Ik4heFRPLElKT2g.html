---
author: HDblog.it
canonical_url: https://www.hdblog.it/google/articoli/n618557/youtube-annunci-pubblicitari-ai-emozione/
date: '2025-05-15T12:15:00'
excerpt: '"Essi vivono".'
image: assets/media/CQvF_F4Ik4heFRPLElKT2g-4z7meU-E4hU1MEtr9JioJw.webp
source: hdblog
tags:
- Apps
- Google
title: Youtube vuole piazzare le pubblicit√† AI mentre siete emozionati
---
<div><p>Il nuovo formato &#232; stato chiamato <strong>&#8220;Peak Points&#8221;</strong> e si basa su <a href="https://www.hdblog.it/gemini-ai/">Gemini AI</a>. L&#8217;obiettivo non &#232; tanto garantire un inserimento armonioso degli annunci all&#8217;interno del flusso video, che invece dovrebbe essere materia importante di studi, quanto<strong> individuare i picchi emotivi degli utenti per massimizzare l&#8217;efficacia persuasiva dei messaggi pubblicitari</strong>. In pratica, l'algoritmo analizzer&#224; il video e mostrer&#224; le pubblicit&#224; subito dopo il crescendo drammatico alla ricerca del momento di maggiore &#8220;vulnerabilit&#224;&#8221;.</p>    <p>Secondo la cronista Lauren Forristal di TechCrunch, la mossa segna un&#8217;evoluzione dell&#8217;advertising emotion-based: se finora YouTube sfruttava dati demografici e comportamentali per profilare l'utente, <strong>ora punta a colpirlo nel vivo delle sue emozioni</strong>. Lo scheletro dell&#8217;idea &#232; semplice: <strong>la tecnologia riconosce un sorriso, una lacrima o un&#8217;espressione di sorpresa, e subito dopo apre la finestra per l&#8217;inserimento dell&#8217;annuncio</strong>.</p>    <p>L'animazione presentata in anteprima durante l&#8217;Upfront di YouTube, che <strong>potete vedere in basso</strong>, mostra una proposta di matrimonio sulla neve, seguita quasi istantaneamente da uno spazio pubblicitario. Ben lontano dall&#8217;evocare tenerezza, lo sketch lascia intravedere una prospettiva inquietante, che inevitabilmente ricorda gli <a href="https://www.hdblog.it/altadefinizione/articoli/n617927/netflix-rimuovere-black-mirror-bandersnatch/">episodi pi&#249; cupi di Black Mirror</a>.</p><p>Non solo Peak Points: <strong>YouTube ha annunciato un secondo formato interattivo che offre una vetrina di prodotti acquistabili direttamente durante la fruizione dell&#8217;annuncio</strong>. Una combinazione tra storytelling emotivo e shopping immediato, attorno al quale per&#242; &#232; inevitabile essere scettici.</p>    <p><strong>Gli spettatori, gi&#224; saturi dal mercato pubblicitario, potrebbero trovarsi ulteriormente infastiditi</strong> da questo flusso di messaggi studiati su misura per coglierli nel loro stato d&#8217;animo pi&#249; vulnerabile, con effetti potenzialmente destabilizzanti sulla percezione dello streaming gratuito. Che sia un modo per esasperare e spingere l'utenza ad effettuare l'abbonamento premium?</p></div>