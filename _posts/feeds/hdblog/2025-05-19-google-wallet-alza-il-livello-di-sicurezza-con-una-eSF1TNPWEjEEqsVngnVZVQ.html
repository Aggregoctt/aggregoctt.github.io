---
author: HDblog.it
canonical_url: https://www.hdblog.it/google/articoli/n618825/google-wallet-autenticazione-sicurezza-app/
date: '2025-05-19T06:25:00'
excerpt: Una modifica che ha senso considerando la crescente quantità di informazioni
  sensibili contenute nei portafogli digitali.
image: assets/media/eSF1TNPWEjEEqsVngnVZVQ-S2zPXimFULRCoMoE78Zn6Q.webp
source: hdblog
tags:
- Android
- Google
title: Google Wallet alza il livello di sicurezza con una novità
---
<div><p>Google blinda l'accesso <a href="https://www.hdblog.it/google-wallet/">a Wallet</a>. Dopo aver introdotto nel 2024 la richiesta di <strong>verifica dell'identit&#224;</strong> pochi minuti in seguito allo sblocco del telefono per i pagamenti, sembra che ora big G <strong>estender&#224; questa misura di protezione all'apertura dell'applicazione</strong>. Fino a poco tempo fa, se si tentava di aprire Google Wallet una volta trascorsi pi&#249; di tre minuti dallo sblocco del dispositivo, compariva un avviso nella parte superiore dell'app che invitava a verificare la propria identit&#224; per proseguire .In sostanza, trascorso questo lasso di tempo le transazioni tap-to-pay diventavano inattive, richiedendo l'inserimento di PIN, sequenza, password, impronta digitale o riconoscimento facciale (sblocco biometrico di Classe 3).</p>    <p>La stessa Google ha ufficialmente dichiarato che "per sicurezza, i tuoi metodi di pagamento non possono essere utilizzati a meno che tu non verifichi la tua identit&#224;. Se hai verificato la tua identit&#224; sul tuo dispositivo negli ultimi minuti, potrebbe non essere necessario verificarla per un'altra transazione. Una volta scaduto il periodo di verifica, dovrai verificare nuovamente per la tua prossima transazione".</p><p>Google Wallet adesso presenta una schermata introduttiva con il logo dell'app nella parte superiore e il foglio di autenticazione a livello di sistema "Verifica la tua identit&#224;". In alcuni casi, potrebbe ancora comparire il vecchio prompt nella parte superiore, ma la nuova schermata a schermo intero sembra stia diventando sempre pi&#249; diffusa. Questo cambiamento &#232; stato registrato con la versione 25.18 di Google Wallet sia su smartphone Google Pixel che sui Galaxy di Samsung.</p>

<p>Questa evoluzione rappresenta un significativo inasprimento delle misure di sicurezza. E ha senso se si considera <a href="https://www.hdblog.it/google/articoli/n593690/google-wallet-novita-ultimo-aggiornamento/">la crescente quantit&#224; di informazioni sensibili</a> contenute nei portafogli digitali, come documenti d'identit&#224; statali, passaporti, chiavi di casa/stanza e auto, carte d'imbarco, informazioni mediche e altro ancora. &#200; comprensibile, quindi, il desiderio di impedire a chiunque abbia accesso al telefono sbloccato non solo di effettuare pagamenti senza autenticazione, ma anche di visualizzare i dati contenuti in Google Wallet.</p></div>