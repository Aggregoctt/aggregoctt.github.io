---
author: HDblog.it
canonical_url: https://www.hdblog.it/android/articoli/n619059/pagopa-app-io-send-pagamenti-assistenza/
date: '2025-05-20T10:55:00'
excerpt: Una guida digitale aggiornata per orientarsi tra i servizi pubblici online
  e risolvere dubbi in autonomia
image: assets/media/3GVYJoGKbi7-uPB4IwKBTA-MAefm90VQJMnc81rKAvlfQ.webp
source: hdblog
tags:
- Android
title: 'PagoPA, online il nuovo Centro assistenza: una guida ad app IO, SEND e pagamenti'
---
<div>
	
				<p><strong>PagoPA</strong> ha lanciato ufficialmente<strong> il nuovo Centro assistenza online</strong>, un portale pensato per semplificare l'interazione degli utenti con i principali servizi digitali della Pubblica Amministrazione: la piattaforma di pagamento pagoPA, <a href="https://www.hdblog.it/io-app/">l'app IO</a> e il Servizio Notifiche Digitali (SEND). Il nuovo spazio, accessibile direttamente dal sito di ciascun servizio, &#232; stato progettato per<strong> offrire un supporto chiaro, aggiornato e facilmente consultabile</strong>, con l'obiettivo di fornire risposte rapide alle domande pi&#249; frequenti e indicazioni pratiche per affrontare eventuali problemi.</p>    <p>Il progetto, <a href="https://medium.com/pagopa-spa/online-il-nuovo-centro-assistenza-di-pagopa-una-guida-per-orientarsi-tra-i-prodotti-della-societ%C3%A0-9f161e5658ae" target="_blank">si legge in un post sul blog ufficiale</a>, nasce da un'analisi approfondita delle richieste di assistenza pervenute nel tempo, e si traduce in un'organizzazione dei contenuti per argomenti, con un linguaggio accessibile che accompagna l'utente passo dopo passo. Ogni sezione &#232; arricchita da <strong>articoli tematici e guide pratiche</strong>, consultabili anche tramite ricerca per parole chiave.</p>SUPPORTO DETTAGLIATO SU PAGOPA<p>La sezione dedicata alla piattaforma pagoPA fornisce<strong> assistenza completa per tutte le fasi del pagamento digitale</strong>. Gli utenti possono trovare indicazioni su come effettuare un pagamento, approfondire i vari metodi disponibili, comprendere gli esiti delle transazioni e recuperare ricevute o richiedere un rimborso. Non mancano spiegazioni su eventuali commissioni e su come affrontare gli errori pi&#249; comuni riscontrati in fase di pagamento.</p>    <p><strong>Particolare attenzione &#232; riservata al tema della sicurezza</strong>, con una sezione dedicata al riconoscimento e alla prevenzione di tentativi di <a href="https://www.hdblog.it/phishing/">phishing</a> o truffe informatiche che possano <a href="https://www.hdblog.it/sicurezza/articoli/n616139/phishing-tema-pagopa-truffe-sms-sanzioni/">sfruttare impropriamente il nome o il logo di pagoPA.</a></p>TUTTE LE RISORSE PER USARE AL MEGLIO L'APP IO<p>Una parte centrale del Centro assistenza &#232; riservata all'app IO, accessibile anche dal menu principale del sito rinnovato ioapp.it alla voce "Aiuto". Gli utenti possono <strong>consultare guide dettagliate per configurare correttamente l'app</strong>, scoprendo su quali dispositivi &#232; disponibile, chi pu&#242; accedervi e come installarla.</p>    <p>Il supporto prosegue con <strong>sezioni dedicate alla gestione dell'accesso tramite SPID o CIE</strong>, al recupero del codice di sblocco e all'attivazione del riconoscimento biometrico. Non mancano istruzioni su come proteggere il proprio account in caso di furto o smarrimento del dispositivo.</p>    <p>Un ampio spazio &#232; riservato alla <strong>gestione dei pagamenti</strong>, con indicazioni su <strong>come aggiungere o aggiornare i metodi di pagamento</strong>, ottenere le ricevute delle transazioni e risolvere i problemi pi&#249; comuni. Sono inoltre disponibili guide su come aggiungere e consultare i documenti digitali personali <a href="https://www.hdblog.it/sicurezza/articoli/n601606/documenti-it-wallet-io-validita-come-usarli/">tramite la funzione "Documenti su IO"</a> e su come <a href="https://www.hdblog.it/android/articoli/n613107/app-io-nuovo-aggiornamento-send/">utilizzare il servizio SEND per ricevere notifiche a valore legale.</a></p>    <p>Per quanto riguarda le comunicazioni ricevute, la sezione "Messaggi" fornisce<strong> istruzioni utili nel caso di errori o malfunzionamenti,</strong> mentre l'area "Bonus e iniziative" spiega come <a href="https://www.hdblog.it/applicazioni/articoli/n601969/dazn-1-mese-gratis-carta-giovani-come-attivare/">attivare la Carta Giovani Nazionale</a> e partecipare ad altri progetti disponibili sull'app.</p>    <p><strong>L'assistenza per IO &#232; integrata direttamente anche all'interno dell'app:</strong> &#232; sufficiente toccare il punto interrogativo in alto a destra per accedere al Centro assistenza, con la possibilit&#224; di inviare una richiesta di supporto tramite i moduli online disponibili.</p>SEND, IL SERVIZIO PER LE NOTIFICHE DIGITALI DELLA PA<p>Il Centro assistenza include anche <strong>un'area dedicata a SEND (Servizio Notifiche Digitali)</strong>, la piattaforma che consente a cittadini e imprese di ricevere comunicazioni a valore legale in formato digitale da parte della Pubblica Amministrazione.</p>    <p>Le guide aiutano a <strong>comprendere il funzionamento del servizio</strong>, a <strong>configurare i recapiti</strong>, a<strong> consultare le notifiche ricevute</strong> e ad <strong>affrontare correttamente le azioni richieste</strong>. Vengono fornite informazioni sui costi di ricezione delle notifiche, sulle modalit&#224; di pagamento integrate direttamente nella comunicazione, e su come verificare le ricevute o gestire eventuali variazioni di importo. Un'apposita sezione &#232; dedicata alla<strong> gestione delle deleghe</strong>, per consentire ad altre persone di accedere alle notifiche in nome dell'utente &#8212; un'opzione particolarmente utile per chi ha difficolt&#224; nell'uso delle tecnologie digitali.</p>    <p>Oltre alla consultazione autonoma, PagoPA mette a disposizione <strong>un sistema multicanale per fornire assistenza anche nei casi pi&#249; complessi</strong>. Sono attive email specifiche per ciascun servizio, una per richieste relative alla piattaforma pagoPA e una per problemi legati a SEND. &#200; inoltre disponibile un numero di assistenza telefonica, mentre per l'app IO &#232; attivo un canale interno di supporto accessibile direttamente dall'interfaccia dell'app.</p>IL NUOVO SITO DELL'APP IO<p>Il rinnovamento del Centro assistenza si affianca al <a href="https://www.hdblog.it/android/articoli/n610166/io-app-sito-nuovo-come-fatto-pagopa/">recente restyling del sito ufficiale dell'app IO</a>, pubblicato a febbraio 2025. Il sito, sviluppato internamente dal team di PagoPA, &#232; ora disponibile all'indirizzo <a href="http://ioapp.it/" target="_blank">ioapp.it</a> e propone una struttura riorganizzata per rendere pi&#249; chiaro e immediato l'accesso ai servizi digitali.</p>    <p>La navigazione &#232; stata <strong>ridisegnata per evidenziare le principali funzionalit&#224; dell'app</strong>, come la gestione dei documenti, delle scadenze, dei pagamenti e delle notifiche ricevute dagli enti pubblici. I contenuti sono suddivisi per ambiti tematici (Educazione, Mobilit&#224;, Vita lavorativa, Casa, Salute), con l'obiettivo di aiutare gli utenti a scoprire e utilizzare i servizi nazionali e locali disponibili tramite IO.</p>    <p>Il sito ospita anche una sezione "Visione e risultati" che ripercorre la storia e lo sviluppo dell'app, con una pagina "IO in numeri" aggiornata quotidianamente. La sezione "Risorse" fornisce materiali e documentazione per enti e sviluppatori, mentre la sezione "Aiuto" integra FAQ, collegamenti al Centro assistenza e strumenti per bloccare o disattivare l'accesso a IO, se necessario.</p>    <p>Con questo intervento, PagoPA conferma la volont&#224; di rafforzare la relazione con gli utenti, <strong>migliorando la trasparenza, l'accessibilit&#224; e l'efficienza </strong>del supporto su tutte le piattaforme digitali.</p> 

	
				


 


	
				 
			
	
			</div>