---
author: HDblog.it
canonical_url: https://www.hdblog.it/smartphone/articoli/n619007/google-pixel-battery-drain-android-patch-maggio/
date: '2025-05-20T07:45:00'
excerpt: Sembra che il problema riguardi tutti i Pixel aggiornati all'ultima versione
  stabile
image: assets/media/a9XUJYthIm_0yOVrjOguTw-pCXb9_fZC0gRHnfHVHuBZw.webp
source: hdblog
tags:
- Android
- Google
title: Il vostro Pixel consuma troppa batteria? Non siete soli; colpa delle patch
  di maggio
---
<div><p>Sembra che<strong> le patch di sicurezza Android di maggio</strong> abbiano portato con s&#233; qualche<strong> novit&#224; poco gradita </strong>per i possessori di smartphone <strong>Pixel</strong>, stando a quanto emerge negli ultimi giorni attraverso Reddit, il forum di supporto Google e altre piattaforme di discussione.</p>    <p>Secondo quanto riferito, infatti, un grande numero di utenti sta segnalando <strong>un consumo eccessivo della batteria da parte del sistema operativo</strong>, con anche diverse segnalazioni che riportano un <strong>incremento generale delle temperature</strong> degli smartphone. Tendenzialmente tutti gli indizi puntano verso l'ultimo aggiornamento che ha introdotto le patch di maggio, anche se alcuni utenti sembrano convinti che il problema sia legato anche all'app <a href="https://www.hdblog.it/instagram/">Instagram</a> per Android.</p><p>I report in questione suggeriscono che<strong> il drain stia colpendo tutti i Pixel senza distinzione</strong>, quindi dai pi&#249; recenti <a href="https://www.hdblog.it/schede-tecniche/google-pixel-9_i6572/">Pixel 9</a>, <a href="https://www.hdblog.it/schede-tecniche/google-pixel-9-pro_i6573/">9 Pro</a> e <a href="https://www.hdblog.it/schede-tecniche/google-pixel-9a_i6843/">9a</a>, sino ai modelli pi&#249; datati, mentre riguardo la questione Instagram sembrano esserci pareri discordanti; alcuni utenti affermano che <strong>la rimozione dell'app ha risolto il problema</strong>, mentre <strong>altri continuano a manifestarlo pur non avendola mai installata</strong>, quindi &#232; molto probabile che le cause reali siano effettivamente legate all'ultimo aggiornamento e che, tutt'al pi&#249;, Instagram potrebbe solo averlo amplificato.</p>    <p>Al momento non ci sono soluzioni note, quindi &#232; necessario un intervento da parte di Google attraverso un aggiornamento dei Play Services o - pi&#249; probabilmente - tramite il rilascio delle<strong> patch di sicurezza di giugno</strong>. In attesa del prossimo aggiornamento, sembra che alcuni utenti abbiano<strong> parzialmente risolto il problema eliminando la cache di Android System Intelligence</strong>, ma in ogni caso pare che si tratti di una soluzione temporanea. State riscontrando problemi di batteria sul vostro Pixel aggiornato all'ultima versione del software stabile? Fatecelo sapere nei commenti.</p></div>