---
author: HDblog.it
canonical_url: https://www.hdmotori.it/nuova-nissan-juke-2026-crossover-elettrico-render/
date: '2025-05-19T06:30:27'
excerpt: C&#039;&egrave; chi si immagina cos&igrave; le forme del nuovo crossover
  elettrico
image: assets/media/5-G0fu3wW_mIF3c3jmWXoQ-wjKP5j8iW2VxVKUY5QsNVA.webp
source: hdblog
tags:
- Auto
title: Nuova Nissan Juke, il crossover diventa 100% elettrico. C&#039;è chi se la
  immagina così
---
<div>
                            
                    
                                                                                                                        
            
                        <p>Tra non molto scopriremo la nuova Nissan Micra ed entro la fine dell&#8217;anno debutter&#224; la nuova generazione della Nissan Leaf. Si tratta di due modelli 100% elettrici molto importanti per la crescita del marchio giapponese. Ma le novit&#224; non sono finite e sebbene oggi non se ne parli moltissimo, <strong>nel 2026</strong> debutter&#224; un&#8217;altra elettrica. Si tratta della <strong>nuova Nissan Juke</strong> che come gi&#224; anticipato alla fine del mese di marzo &#232; destinata a diventare un <a href="https://www.hdmotori.it/nissan-articoli-n613179-nissan-juke-elettrica-2026-nuovo-e-power-novita/">crossover 100% elettrico</a>. Dunque, nonostante un momento complesso della sua storia con una serie di problematiche finanziarie, la casa automobilistica giapponese si sta preparando a presentare 3 modelli elettrici sulla carta interessanti. Tornando alla nuova Juke, la terza generazione sar&#224; <strong>costruita presso lo stabilimento Nissan di Sunderland</strong>, nel Regno Unito ed &#232; parte importante della strategia con cui il costruttore punta a lanciare in Europa 5 nuovi modelli elettrici entro il 2026. Come sar&#224; la nuova Nissan Juke elettrica? La casa automobilistica ha gi&#224; mostrato un render della vettura anche se ancora avvolto nella penombra. Tuttavia, partendo da quanto mostrato alla fine di marzo e dal precedente <a href="https://www.hdmotori.it/nissan-articoli-n574772-nissan-hyper-punk-concept-artisti-creator-immagini/">concept&#160;Hyper Punk</a>, presentato al Japan Mobility Show del 2023, c&#8217;&#232; chi ha gi&#224; provato ad immaginarsi l&#8217;aspetto del crossover, come nel <strong>render</strong> che vi mostriamo.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="nuova-nissan-juke-ecco-come-potrebbe-cambiare">NUOVA NISSAN JUKE: ECCO COME POTREBBE CAMBIARE</h2>
    
    
                
    
                        
                        
                        
                            
                            
                        

            
                        
<p>Il crossover dovrebbe continuare a caratterizzarsi per uno <strong>stile molto personale con linee spigolose</strong> e luci diurne a tre elementi. Non sappiamo ancora nulla sull&#8217;abitacolo ma sicuramene ci sar&#224; molta tecnologia come vuole la moda odierna e quindi strumentazione digitale ed un ampio display per il sistema infotainment. Un modello che per look e contenuti dovrebbe strizzare l&#8217;occhio ai clienti pi&#249; giovani. Ovviamente ci sar&#224; modo di saperne di pi&#249; e visto che il debutto &#232; atteso per il prossimo anno &#232; possibile che nel corso dei prossimi mesi arrivino le prime foto spia che permetteranno di capire qualcosa di pi&#249; sulle forme di questo modello.</p>
  
            
                        
                            
                            
                        

            
                        
<p>E le motorizzazioni? Ancora non ci sono dettagli precisi. Con il debutto della nuova Nissan Leaf &#232; possibile che possono arrivare maggiori informazioni anche sul progetto della nuova generazione della Nissan Juke. Tuttavia, secondo alcune ricostruzioni, il crossover dovrebbe adottare la <strong>medesima piattaforma della prossima Nissan Leaf</strong>. Si specula che il crossover possa arrivare a proporre versioni con un&#8217;autonomia di oltre 400 km. La nuova Juke dovrebbe essere comunque proposta in differenti varianti con quelle base dotate probabilmente di un pacco batteria pi&#249; piccolo, un modo per contenere anche i prezzi. Tutti i modelli dovrebbe essere dotati della trazione anteriore. Difficilmente arriveranno Juke con doppio motore e la trazione integrale. In ogni caso, una volta su mercato la nuova Nissan Juke <strong>dovr&#224; vedersela</strong> con vetture del calibro <a href="https://www.hdmotori.it/jeep-articoli-n617152-jeep-avenger-suv-piu-venduto-italia-aprile-2025/">della Jeep Avenger</a> e della <a href="https://www.hdmotori.it/renault-articoli-n617372-renault-4-elettrica-interni-bagagliaio/">Renault 4 E-Tech Electric</a>. Non rimane che attendere novit&#224; per saperne di pi&#249; su questo progetto.</p>
 
    
    
                            
    
                        
                        
                        
                            
                            
                        

        
    

    

</div>