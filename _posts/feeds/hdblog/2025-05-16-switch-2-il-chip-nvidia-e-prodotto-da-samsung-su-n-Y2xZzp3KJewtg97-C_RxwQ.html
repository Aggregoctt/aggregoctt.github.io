---
author: HDblog.it
canonical_url: https://www.hdblog.it/hardware/articoli/n618750/nintendo-switch-2-chip-samsung-nodo-processo/
date: '2025-05-16T17:05:00'
excerpt: Una boccata d'ossigeno per le fonderie di Samsung.
image: assets/media/Y2xZzp3KJewtg97-C_RxwQ-f78fmmCcCTWlP7keRk9uSQ.webp
source: hdblog
tags:
- Games
- Samsung
title: Switch 2, il chip NVIDIA Ã¨ prodotto da Samsung su nodo a 8 nm | Rumor
---
<div><p><strong>Il <a href="https://www.hdblog.it/nintendo-switch-2/">chip di Nintendo Switch 2</a> sar&#224; realizzato da Samsung su nodo di classe 8 nm</strong>, piuttosto vecchiotto: un nuovo report proveniente dalla Corea del Sud conferma un&#8217;indiscrezione che circolava gi&#224; da qualche tempo. Il colosso giapponese avrebbe fatto questa scelta per questioni di prezzi contenuti, rapidit&#224; delle consegne e affidabilit&#224;/rendimento dei macchinari. Il nodo, che ufficialmente si chiama SEC8N, potrebbe tuttavia fare solo da apripista: Nintendo potrebbe passare ai 5 nm in una futura revisione hardware.</p>    <p>Il report indica che Nintendo avrebbe <strong>considerato anche due nodi di TSMC, classe 8 e 7 nm</strong>. Pare che per&#242; i dirigenti di Nintendo abbiano &#8220;portato in finale&#8221; due processi di Samsung, appunto quelli a 8 e 5 nm, ma avrebbero optato per quello meno recente perch&#233; non usa la litografia cosiddetta EUV (Extreme Ultraviolet). </p><p>Il chip, ricordiamo, &#232; sempre progettato da NVIDIA (come quello della<a href="https://www.hdblog.it/nintendo-switch/"> Switch 1) e fa</a> parte della famiglia Tegra, la stessa a cui appartenevano anche i chip di vari dispositivi della famiglia SHIELD. <strong>L&#8217;ordine iniziale dovrebbe essere di 15 milioni di chip</strong>, una boccata di ossigeno per Samsung che, come sappiamo, sta attraversando un periodo un po' difficile a tutto <a href="https://www.hdblog.it/tsmc/">vantaggio di TSMC</a>. In base a precedenti indiscrezioni, la CPU &#232; costituita da otto core ARM Cortex A7BC esclusivamente a 64 bit con 128 kb di cache L1 (64 per i dati e 64 per le istruzioni), 256 kb di cache L2 e 4 MB di cache L3 condivisa. La frequenza operativa massima sar&#224; di 1,7 GHz (ma sono praticamente teorici).</p>    <p><strong>La GPU &#232; basata sulla stessa architettura <a href="https://www.hdblog.it/nvidia-geforce-rtx-30/">Ampere delle GeForce RTX 30</a></strong>, ha 1.536 core CUDA e pu&#242; spingersi fino a 1,4 GHz (di nuovo, pressoch&#233; totalmente teorici: in modalit&#224; handheld non dovrebbe superare i 561 MHz). La RAM LPDDR5X ammonter&#224; a 12 GB, anche se 3 GB saranno riservati dal sistema operativo. In ray tracing la GPU riuscir&#224; a sviluppare fino a 20 gigaray al secondo in modalit&#224; dock, la met&#224; in modalit&#224; handheld.</p></div>