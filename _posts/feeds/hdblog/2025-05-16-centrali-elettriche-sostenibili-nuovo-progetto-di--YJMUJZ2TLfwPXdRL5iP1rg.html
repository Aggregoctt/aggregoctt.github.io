---
author: HDblog.it
canonical_url: https://www.hdblog.it/green/articoli/n618647/centrali-elettriche-sostenibili-progetto-sorgenia/
date: '2025-05-16T10:05:00'
excerpt: Presentato da Sorgenia il progetto sulla riconversione di una centrale elettrica
  capace di sfruttare anche le potenzialit√† delle energie rinnovabli.
image: assets/media/YJMUJZ2TLfwPXdRL5iP1rg-8KqYqqV_UOoOAdQ_pr7Ehg.webp
source: hdblog
tags:
- Green
title: 'Centrali elettriche sostenibili: nuovo progetto di Sorgenia su ciclo combinato'
---
<div><p>Nel 2026, &#232; prevista l&#8217;implementazione di un avanzato <strong>sistema di accumulo energetico</strong> a batterie (BESS) all&#8217;interno dell&#8217;area della centrale di Bertonico-Turano Lodigiano. Il nuovo comparto occuper&#224; circa <strong>800 metri quadrati </strong>e ospiter&#224; sei <a href="https://www.hdblog.it/green/articoli/n617036/futuro-accumulo-sistemi-larga-scala/">accumulatori di ultima generazione</a>, affiancati da <strong>tre convertitori</strong>, una <strong>cabina elettrica</strong> e un <strong>trasformatore</strong>.</p>    <p>Attualmente, l&#8217;impianto &#232; dotato di tecnologie tra le pi&#249; evolute disponibili sul mercato per la produzione di energia elettrica, con prestazioni elevate in termini di efficienza e capacit&#224; di integrazione con <a href="https://www.hdblog.it/energie-rinnovabili/">fonti rinnovabili</a>. Il ruolo della centrale &#232; cruciale nel garantire la <strong>stabilit&#224; della rete elettrica nazionale</strong>, in quanto riesce a compensare le fluttuazioni tipiche delle fonti rinnovabili intermittenti, assicurando un equilibrio costante nella distribuzione dell&#8217;energia.</p>    <p>La transizione dell&#8217;impianto verso una configurazione multifunzionale, una cosiddetta energy multifactory, porter&#224; un ulteriore miglioramento dell&#8217;efficienza operativa, grazie all&#8217;introduzione di batterie a risposta rapida, note come <strong>power intensive</strong>. Rispetto ai sistemi focalizzati sull'accumulo di lunga durata, queste soluzioni sono progettate per reagire in tempi estremamente brevi alle variazioni della domanda, contribuendo cos&#236; a mantenere in <strong>equilibrio </strong>la rete<strong> in pochi millisecondi</strong>. Questo incremento di reattivit&#224; rappresenta un vantaggio concreto per la sicurezza energetica e la prevenzione di interruzioni improvvise del servizio.</p>    <p>Il nuovo sistema di accumulo avr&#224; una capacit&#224; di <strong>15 MWh</strong>, sufficiente a soddisfare il consumo elettrico di circa <strong>40.000 nuclei familiari per un&#8217;ora </strong>oppure a effettuare la <strong>ricarica simultanea di circa 250 veicoli elettrici</strong>. Oltre all&#8217;importanza per la rete nazionale, il progetto assume una valenza strategica anche per lo sviluppo industriale del territorio, che nei prossimi anni vedr&#224; crescere la propria domanda energetica.</p>    

	
				


</div>