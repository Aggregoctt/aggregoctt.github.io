---
author: HDblog.it
canonical_url: https://www.hdblog.it/indossabili/articoli/n618543/huawei-nuovi-wearable-watch-5-prezzi-promo/
date: '2025-05-15T14:00:00'
excerpt: Il resoconto dell'evento di Berlino
image: assets/media/im0xYcqoFQPXSa-OXpoSaQ-SG-T8EOuZRuo1hmaADgxdw.webp
source: hdblog
tags:
- Huawei
title: Huawei lancia la nuova gamma indossabili, con Watch 5 al vertice. Tutti in
  PROMO
---
<div>
	
				<p><strong>Huawei</strong> ha svelato a Berlino la sua <strong>nuova gamma indossabili</strong>, prodotti differenti per tipologia e posizionamento sul mercato accomunati per&#242; dalla filosofia &#8220;Fashion Next&#8221; di Huawei. Unendo soluzioni tecnologiche d&#8217;avanguardia a una visione comune del design e dell&#8217;estetica, Huawei d&#224; forma cos&#236; al suo futuro, "sempre pi&#249; smart e sofisticato".</p>    <p>Quattro, sostanzialmente, le novit&#224; annunciate:</p>

<ul>
	<li><a href="#WATCH%205">Huawei Watch 5</a></li>
	<li><a href="#WATCH%20FIT%204">Huawei Watch Fit 4 Pro e Fit 4</a></li>
	<li><a href="#FREEBUDS%206">Huawei Freebuds 6</a>.</li>
</ul>HUAWEI WATCH 5
						<p>Il cuore tecnologico di <strong><a href="https://www.hdblog.it/huawei-watch-5/">Huawei Watch 5</a></strong> &#232; il sistema Huawei TruSense, che integra la nuova tecnologia rilevamento multiplo dei parametri vitali X-TAP alimentata da un Distributed Sensor Module. L&#8217;interazione tramite gesture &#232; stata perfezionata, con l&#8217;aggiunta di &#8220;Doppio Scorrimento&#8221; e &#8220;Doppio Tap&#8221;, per un utilizzo ancora pi&#249; naturale e intuitivo.</p><p>Lo <strong>stile</strong> che contraddistingue da anni la serie Watch di Huawei si rinnova, mantenendo una cassa compatta e lucida dalle linee fluide. Per la prima volta, l&#8217;orologio &#232; <strong>disponibile in due misure, da 46 e 42 mm</strong>, e si distingue per l'utilizzo di materiali di alto profilo come il <strong>titanio</strong> e l&#8217;acciaio inossidabile 904L. Completato da un vetro zaffiro sferico, secondo per durezza solo al diamante, Huawei Watch 5 unisce resistenza a usura e corrosione con "una maestria artigianale d&#8217;eccellenza". Disponibili tre materiali per il cinturino: titanio, fluoroelastomero e materiali compositi. </p><p>Al centro dell'esperienza Huawei Watch 5 c'&#232; la <strong>tecnologia rilevamento multiplo X TAP</strong>. Questa combina i sensori ECG, PPG e tattili in un'unica interfaccia semplificata, estendendo le capacit&#224; di monitoraggio della salute oltre il tradizionale rilevamento basato sul polso al rilevamento preciso tramite la punta delle dita. L'introduzione di questo "modulo di rilevamento distribuito" migliora significativamente l'accuratezza, la velocit&#224; e la completezza della raccolta dei dati sanitari.</p>    <p>La tecnologia Huawei X-TAP distingue tra diversi livelli di tocco e pressione, consentendo interazioni uniche tra le diverse funzioni dello smartwatch. Tenendo premuto il sensore X-TAP per tre secondi, gli utenti ottengono accesso immediato a One-Tap Health Glance, un <strong>rapporto sanitario completo</strong> che comprende 9 metriche chiave come la variabilit&#224; della frequenza cardiaca (HRV) o la saturazione di ossigeno nel sangue, il tutto <strong>in 60 secondi</strong>.</p>    <p>Grazie a X-TAP, Huawei Watch 5 introduce una capacit&#224; di <strong>rilevazione dell'ossigeno nel sangue</strong> (SpO2) <strong>tramite la punta delle dita</strong>, fornendo risultati accurati in meno di 10 secondi. Il sensore sulla punta delle dita sfrutta lo spessore della pelle pi&#249; sottile in quella zona e la densa distribuzione vascolare, migliorando cos&#236; notevolmente  la qualit&#224; del rilevamento dell'onda di polso.</p><p>Huawei Watch 5 supporta anche le <strong>eSIM</strong>, il che &#232; ideale per le attivit&#224; all'aperto. Lo smartwatch consente di passare in modo flessibile tra le modalit&#224; Standard e Risparmio Energetico: si arriva cos&#236; fino a 4,5 giorni di utilizzo sul modello da 46 mm con una ricarica e fino a 3 giorni sul modello da 42 mm in modalit&#224; Standard, mentre la modalit&#224; Risparmio Energetico estende la durata della batteria rispettivamente <strong>fino a 11 e 7 giorni</strong>. </p><p>Huawei Watch 5 &#232; <strong>disponibile da subito all'acquisto in Italia</strong> nelle colorazioni Purple, Silver, Brown, Blue, Black, Beige, Sand Gold, White, Green. I prezzi consigliati variano tra 449 e 649 euro, a seconda del modello:</p>

<ul>
	<li>Huawei Watch 5 46 mm cinturino in fluoroelastomero Black: 449 euro</li>
	<li>Huawei Watch 5 46 mm cinturino composito Dark Brown o Grey-Purple: 549 euro</li>
	<li>Huawei Watch 5 46 mm cinturino in titanio: 649 euro</li>
	<li>Huawei Watch 5 42 mm cinturino in fluoroelastomero Light Green: 449 euro</li>
	<li>Huawei Watch 5 42 mm cinturino composito White o Beige: 449 euro</li>
	<li>Huawei Watch 5 42 mm cinturino titanio Sand Gold: 649 euro.</li>
</ul>

<p>Solo sullo store ufficiale di Huawei &#232; disponibile fino al 29 giugno una <strong>promozione</strong> che comprende le FreeBuds 6i,  cinturino in regalo e l&#8217;estensione della garanzia 12 mesi con Huawei Care.</p>HUAWEI WATCH FIT 4 PRO E FIT 4
						<p>Insieme a Watch 5, Huawei ha presentato la <strong>serie Watch Fit 4</strong> composta da due prodotti, entrambi compatibili sia con iOS che con Android. Le novit&#224; introducono materiali di alta gamma come il vetro zaffiro e un corpo in alluminio aeronautico con ghiera in lega di titanio, per una resistenza superiore e una maggiore durevolezza. Watch Fit 4 Pro, con uno spessore di soli 9,3 mm, si distingue per la sua estrema leggerezza e vestibilit&#224;.</p>    <p>Tra le novit&#224; pi&#249; in luce si segnalano il tracking per gli sport acquatici, un sensore barometrico per misurazioni outdoor pi&#249; precise, e il supporto ad attivit&#224; avanzate come <strong>trail running</strong>, immersioni fino a 40 metri e golf di "livello professionale". Tutto &#232; potenziato dal sistema TruSense per un monitoraggio sportivo e della salute sempre pi&#249; completo e intelligente.</p><p>Huawei Watch Fit 4 Pro</p><p>Huawei Watch Fit 4 Pro &#232; dotato di un display in vetro zaffiro antigraffio, una lunetta in lega di titanio leggera e un corpo in alluminio di livello aeronautico, una costruzione in grado di resistere all'usura quotidiana e agli allenamenti intensi. Con una luminosit&#224; di picco di ben <strong>3.000 nit</strong>, il display resta perfettamente visibile anche alla luce diretta del sole. </p>    <p>La serie Watch Fit 4 offre <strong>fino a 10 giorni di autonomia</strong>, e la ricarica viene completata in 75 minuti per Watch Fit 4 e in 60 minuti per Watch Fit 4 Pro. Lo smartwatch supporta anche dettatura a tastiera, risposte rapide ai messaggi, scatto remoto, meteo e altro ancora. Dotato di un sistema di posizionamento Huawei Sunflower a doppia frequenza e un GNSS pi&#249; preciso del 30%, lo smartwatch garantisce un tracciamento affidabile riducendo al minimo i problemi di ricezione al variare dei contesti.</p><p>Huawei Watch Fit 4</p><p>Supportando mappe offline, importazione di percorsi, navigazione di percorsi e altro ancora, <strong>Watch 4 copre le esigenze essenziali</strong>, <strong>mentre Watch Fit 4 Pro</strong> migliora l'esperienza all'aperto con <strong>mappe di contorno offline</strong>, navigazione di checkpoint e una <strong>modalit&#224; trail running</strong> professionale, consentendo ai corridori appassionati di esplorare nuovi terreni con sicurezza. Inoltre la variante Pro consente ai golfisti di accedere a oltre 15.000 mappe di campi da golf nel mondo, insieme alla misurazione della distanza basata su GPS in tempo reale. </p><p>La serie Watch Fit 4 &#232; disponibile <strong>da subito all'acquisto in Italia</strong>. I prezzi consigliati:</p>

<ul>
	<li>279 euro per Watch Fit 4 Pro</li>
	<li>169 euro per Watch Fit 4.</li>
</ul>

<p>Solo sullo store ufficiale di Huawei &#232; disponibile fino al 29 giugno una <strong>promozione</strong> che d&#224; diritto a uno sconto di 30 euro e un cinturino omaggio inserendo il coupon "AMKTFIT4" al momento del checkout.</p>HUAWEI FREEBUDS 6
						<p><strong>FreeBuds 6 </strong>sono degli auricolari compatibili con iOS, Android e Windows che, promette Huawei, "aprono un nuovo capitolo nell&#8217;esperienza audio open-fit", introducendo nuove funzionalit&#224;, tecnologie all&#8217;avanguardia e un audio di alto livello. Gli auricolari dal <strong>design open-fit</strong> sono equipaggiati da una unit&#224; a doppio driver che garantisce bassi profondi, alti nitidi e un suono ad alta risoluzione. </p>    <p>Huawei FreeBuds 6 aggiungono <strong>un'unit&#224; driver dual-magnetico da 11 mm</strong>, con una nuova architettura acustica Bass Turbo 2.0. Huawei ha lavorato per incorporare nei nuovi auricolari delle unit&#224; dual-driver, diventando le prime Huawei tra gli auricolari open-fit a farlo. La novit&#224; &#232; possibile grazie a una particolare architettura interna: un sistema a triplo compartimento separato. In questa configurazione, il sistema acustico, il sistema di controllo e i sistemi di batterie dell'auricolare sono posizionati in sezioni distinte, ottimizzando la struttura del dispositivo per far spazio al sistema dual-driver. </p>    <p>I FreeBuds 6 sono anche i primi auricolari open-fit Huawei a supportare l'<strong>audio lossless</strong> ad alta risoluzione fino a 2,3 Mbps che consente, ai FreeBuds 6, di supportare la trasmissione lossless per audio a 48 kHz/24 bit con codec L2HC 4.0. L'azienda assicura chiamate cristalline grazie alla tecnologia di soppressione del rumore che annulla i suoni ambientali di disturbo fino a 8 m/s di velocit&#224; del vento e rumori di fondo fino a 95 dB.  </p><p>I nuovi FreeBuds 6 sono disponibili da subito all'acquisto in Italia nelle colorazioni Viola, Bianco e Nero (immagini in basso). Il <strong>prezzo</strong> consigliato &#232; di <strong>159 euro</strong>.</p>    <p>Solo sullo store ufficiale di Huawei &#232; disponibile una <strong>promozione</strong> fino al 29 giugno che d&#224; diritto a uno sconto di 20 euro inserendo il coupon "AMKTFB620" al momento del checkout.</p>     

	
				


 


	
				 
			
	
			</div>