---
author: HDblog.it
canonical_url: https://www.hdblog.it/indossabili/articoli/n618874/acer-freesense-ring-transbuds-ai-anello-cuffie/
date: '2025-05-19T08:20:00'
excerpt: Arrivano anche delle cuffiette con funzionalit√† di traduzione AI in tempo
  reale
image: assets/media/gDk4eBdNLvDyp3S263j3Tw-I7oFhzgvYA10fOlkFD6OvA.webp
source: hdblog
tags:
- Acer
title: 'Acer presenta il suo anello smart con funzioni AI: nessun abbonamento per
  usarlo'
---
<div>
	
				<p>Il <a href="https://www.hdblog.it/computex/">Computex 2025</a> &#232; alle porte e alcuni dei prodotti che verranno svelati nel corso della fiera taiwanese sono gi&#224; pronti a mostrarsi, come nel caso di una coppia di indossabili a tema AI realizzati da Acer.</p>    <p>Parliamo dei nuovi <strong>FreeSense Ring </strong>e <strong>AI TransBuds</strong>, rispettivamente un anello smart e un paio di cuffiette che integrano al loro interno delle interessanti funzionalit&#224; di <a href="https://www.hdblog.it/ia/">intelligenza artificiale</a> che - per una volta - non richiedono alcun abbonamento aggiuntivo per essere utilizzate. Andiamo a vedere di cosa si tratta nel dettaglio:</p>ACER FREESENSE RING
						<p>Partiamo dal prodotto pi&#249; interessante, ovvero il<strong> FreeSense Ring</strong>, un nuovo anello smart che punta ad offrire accesso alla <strong>misurazione di dati biometrici</strong> - come frequenza e variabilit&#224; del battito cardiaco, livello di ossigenazione del sangue e tracciamento del sonno - in maniera del tutto trasparente e sempre meno invasiva.</p>    <p>I dati raccolti dall'anello vengono analizzati tramite<strong> un algoritmo di intelligenza artificiale</strong> che, attraverso l'app dedicata, produce una serie di consigli e approfondimenti che possono aiutare l'utente a migliorare il suo benessere, il tutt<strong>o senza dover sottoscrivere un abbonamento ad alcun servizio</strong>. Acer, infatti, ha confermato che le funzionalit&#224; del FreeSense Ring sono incluse nel suo prezzo d'acquisto, un trend che purtroppo sta diventando sempre pi&#249; raro da parte dei produttori che puntano a monetizzare sul lungo periodo questo genere di hardware.</p>    <p>Al momento non ci sono dettagli riguardo al prezzo di listino e alla disponibilit&#224; sul mercato (sia come data che come distribuzione globale), tuttavia sappiamo che l'anello &#232; certificato<strong> IP68 </strong>e sar&#224; proposto nelle colorazioni rose gold e nero lucido.</p>ACER AI TRANSBUDS
						<p>Il secondo indossabile presentato da Acer sono le <strong>AI TransBunds</strong>, un paio di <strong>cuffiette Bluetooth 5.4</strong> che puntano tutto sul tema della <strong>traduzione in tempo reale</strong>, grazie anche in questo caso all'utilizzo di un algoritmo AI pensato per migliorare il riconoscimento vocale e l'analisi semantica del parlato.</p>    <p>Grazie all'applicazione dedicata, le AI TransBuds possono effettuare la traduzione in tempo reale di <strong>15 lingue</strong> parlate in Europa, Asia e Americhe, ed effettuarne anche la <strong>trascrizione</strong> in maniera contestuale. Per quanto riguarda le specifiche hardware emerse, si parla di una batteria da<strong> 50 mAh per cuffia e di 400 mAh per la custodia di ricarica</strong>, tuttavia non sono stati condivisi altri dettagli pi&#249; precisi.</p>    <p>Anche in questo caso non abbiamo informazioni riguardo prezzi e disponibilit&#224;, ma ci aspettiamo che Acer confermi questi dettagli durante il Computex 2025 o con l'avvicinarsi del lancio ufficiale.</p> 

	
				


 


	
				 
			
	
			</div>