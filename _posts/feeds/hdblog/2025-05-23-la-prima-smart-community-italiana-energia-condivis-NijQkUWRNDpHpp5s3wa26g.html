---
author: HDblog.it
canonical_url: https://www.hdblog.it/green/articoli/n619476/rinnovanguillara-prima-smart-community-italiana/
date: '2025-05-23T11:40:00'
excerpt: E' nata la Smart Community “RinnovAnguillara”, in cui cittadini e famiglie
  producono energia rinnovabile e la condividono all’interno della comunità.
image: assets/media/NijQkUWRNDpHpp5s3wa26g-I0U3EtlAYr-AXcosC330mw.webp
source: hdblog
tags:
- Green
title: La prima Smart Community italiana, energia condivisa e sostenibilità
---
<div>
	
				<p>Le Smart Community stanno diventando sempre pi&#249; importanti nel contesto della transizione energetica, aiutando a <a href="https://www.hdblog.it/green/articoli/n608599/comunita-energetiche-nuove-regole-comune-roma/" target="_blank">ridurre l&#8217;inquinamento e a contenere i costi dell&#8217;energia elettrica</a> , oltre a promuovere uno stile di vita pi&#249; sostenibile e solidale. Il Comune di <strong>Anguillara Sabazia</strong>, vicino Roma, &#232; diventato il primo in Italia a sperimentare questo modello grazie a un<a href="https://www.hdblog.it/green/articoli/n608870/enea-software-potenziare-comunita-energetiche/" target="_blank"> progetto sviluppato da ENEA </a>(l&#8217;Agenzia nazionale per le nuove tecnologie) in collaborazione con l&#8217;azienda Softstrategy. </p>    <p>In questo contesto &#232; nata la Smart Community &#8220;<strong>RinnovAnguillara</strong>&#8221;, in cui cittadini e famiglie producono <a href="https://www.hdblog.it/energie-rinnovabili/">energia rinnovabile</a> e la <strong>condividono all&#8217;interno della comunit&#224; </strong>attraverso un sistema innovativo chiamato Local Token Economy (LTE). </p>COS&#146;E&#146;LA LOCAL TOKEN ECONOMY
						<p>LTE &#232; uno strumento digitale che <strong>permette agli utenti di guadagnare token</strong> ogni volta che adottano comportamenti energetici virtuosi. Per esempio, se una famiglia consuma energia in modo efficiente, riceve dei token che pu&#242; poi usare per acquistare beni o servizi sul marketplace online della comunit&#224;. </p>    <p>Il sistema si basa sulla tecnologia blockchain, che garantisce massima sicurezza e tracciabilit&#224; delle transazioni. Ogni scambio, che sia di energia, prodotti o servizi, viene registrato e certificato digitalmente, creando cos&#236; una vera e propria economia locale collaborativa e trasparente.</p>BENEFICI
						<p>Oltre a favorire l&#8217;uso intelligente dell&#8217;energia, il progetto ha anche l&#8217;obiettivo di <strong>combattere la povert&#224; energetica</strong>, migliorare la qualit&#224; della vita, incentivare il riuso di beni e spazi inutilizzati e rafforzare la coesione sociale. I sensori installati nelle abitazioni permettono di monitorare i consumi e dare suggerimenti per ottimizzare l&#8217;efficienza, premiando, come anticipato, i comportamenti virtuosi.</p>    <p>Claudia Meloni, ricercatrice della Divisione strumenti e servizi per le Infrastrutture Critiche e le Comunit&#224; Energetiche di ENEA e responsabile del progetto, ha dichiarato: </p>

<blockquote>
<p>Promuovendo i benefici della comunit&#224; energetica anche a livello sociale ed economico, LTE rappresenta un vero e proprio booster per la sua diffusione dalla realt&#224; locale al sistema urbano, favorendo anche la coesione sociale e la partecipazione attiva di tutti i cittadini al conseguimento degli obiettivi della transizione energetica. </p>
</blockquote><p>Gilda Massa, ricercatrice della Divisione strumenti e servizi per le Infrastrutture Critiche e le Comunit&#224; Energetiche di ENEA e responsabile scientifico di LTE, invece, ha affermato: </p>

<blockquote>
<p>Si tratta di una vera e propria economia collaborativa digitalizzata fondata sul cittadino consumatore-produttore della risorsa energetica. Intorno ad esso ENEA ha ideato e progettato LTE che &#232; in grado di abbinare un servizio di condivisione delle risorse (il marketplace), dove beni e servizi vengono scambiati e remunerati tramite moneta virtuale (token); ogni transazione viene poi certificata dalla blockchain che funge da tecnologia abilitante dei servizi energetici, sociali e ambientali, una vera e propria sharing economy certificata dalla blockchain. </p>
</blockquote>FUTURO PIU&#146; INTELLIGENTE
						<p>Il progetto LTE ha come obiettivo quello di replicare il modello in altre citt&#224;, <strong>creando cos&#236; una rete di comunit&#224; energetiche intelligenti e autonome</strong>, capaci al contempo di affrontare le sfide ambientali ed economiche del futuro. In un mondo in cui l&#8217;energia diventa sempre pi&#249; preziosa, iniziative come questa dimostrano che la collaborazione tra cittadini, tecnologia e ambiente pu&#242; davvero fare la differenza.</p>    <p>Crediti immagini ENEA </p>

	
				


 


	
				 
			
	
			</div>