---
author: HDblog.it
canonical_url: https://www.hdblog.it/business/articoli/n618863/revolut-si-rafforza-in-europa/
date: '2025-05-19T07:45:00'
excerpt: Parigi diventer√† la sua sede per l'Europa occidentale
image: assets/media/zwwPyk9OemTR_jm9JgRK6g-BsmrnBKUwh-D1mwBZr7qXA.webp
source: hdblog
tags:
- Business
title: 'Revolut si rafforza in Europa: HQ a Parigi, licenza francese e nuovi posti
  di lavoro'
---
<div>
	
				<p><a href="https://www.hdblog.it/revolut/">Revolut</a> ha annunciato l'apertura di <strong>un nuovo quartier generale per l'Europa occidentale a Parigi</strong>, rafforzando la propria presenza nel continente e affiancando la sede europea gi&#224; attiva in Lituania. L'azienda ha inoltre reso noto che <strong>presenter&#224; domanda per ottenere una licenza bancaria francese</strong> presso l'Autorit&#233; de Contr&#244;le Prudentiel et de R&#233;solution (ACPR), avviando cos&#236; un nuovo corso nelle sue operazioni regolamentate in Francia e nei Paesi limitrofi. L'annuncio &#232; stato dato in occasione del Summit Choose France.</p>    <p>La nuova sede, che <strong>si concentrer&#224; inizialmente sulla gestione delle attivit&#224; in Francia</strong>, coordiner&#224; anche le operazioni nei mercati chiave dell'Europa occidentale, tra cui Italia, Spagna, Portogallo, Irlanda e Germania, attraverso succursali gi&#224; attive o di prossima apertura. Il quartier generale francese si integrer&#224; con<strong> l'attuale struttura lituana, che continuer&#224; a gestire gli altri mercati europei,</strong> confermando un modello a doppia sede centrale all'interno dello Spazio Economico Europeo (SEE).</p>UN NUOVO INVESTIMENTO STRATEGICO<p>Revolut ha annunciato che <strong>investir&#224; oltre un miliardo di euro in Francia nei prossimi tre anni,</strong> creando almeno 200 nuovi posti di lavoro. Si tratta del pi&#249; grande investimento estero nel settore finanziario francese dell'ultimo decennio. L'azienda, che conta oltre 55 milioni di clienti a livello globale, di cui pi&#249; di 40 milioni in Europa, punta a superare i 100 milioni di utenti nei prossimi anni, consolidando il proprio ruolo tra le pi&#249; grandi banche europee e avviandosi a diventare uno dei maggiori istituti finanziari del mondo.</p>    <p>La strategia di Revolut prevede <strong>il rafforzamento della propria rete bancaria attraverso la creazione di una struttura solida, scalabile e radicata localmente.</strong> Dalla prima apertura di succursali nel 2021, a partire dalla Francia e poi in Spagna, Irlanda, Paesi Bassi, Germania, Romania e Italia, l'azienda ha costruito una base capillare di presenza territoriale, e intende espandersi ulteriormente nei prossimi mesi.</p>    <p>Secondo Pierre D&#233;cot&#233;, Group Chief Risk &amp; Compliance Officer, la scelta di Parigi &#232; motivata dalla posizione di primo piano della Francia nel portafoglio di Revolut:</p>

<blockquote>
<p>"La Francia &#232; il nostro mercato europeo pi&#249; grande, con 5 milioni di clienti, ed &#232; quello in pi&#249; rapida crescita nell'UE. Parigi rappresenta una naturale evoluzione per accelerare il nostro sviluppo, grazie a un ecosistema bancario dinamico e un quadro normativo stabile".</p>
</blockquote>POTENZIARE L'OFFERTA EUROPEA<p>Con l'apertura del nuovo headquarter, Revolut introduce <strong>un modello a doppia sede nell'UE</strong>, strutturato per migliorare la resilienza operativa, rafforzare il coinvolgimento regolamentare e ampliare la gamma di servizi offerti ai clienti europei. L'azienda sottolinea l'importanza della Lituania come base consolidata per le attivit&#224; nel SEE, attraverso Revolut Bank UAB, che continuer&#224; a essere supervisionata dalla Banca Centrale Europea e dalla Banca di Lituania.</p>    <p>Antoine Le Nel, Chief Growth and Marketing Officer di Revolut, ha dichiarato:</p>

<blockquote>
<p>"Il nostro obiettivo &#232; diventare il primo gruppo bancario europeo, con un'offerta finanziaria all'avanguardia e un'impronta in tutti i 30 Paesi dello SEE. Il nuovo modello operativo ci permetter&#224; di rispondere meglio alle esigenze locali, all'interno di uno dei contesti regolamentari pi&#249; solidi del continente".</p>
</blockquote>

<p>Il quartier generale dell'Europa occidentale sar&#224; guidato da<strong> un team composto da esperti di alto profilo</strong>, con un piano attivo di assunzioni gi&#224; in corso in Francia. Le <strong>prime 200 posizioni saranno avviate a breve,</strong> mentre ulteriori nomine verranno comunicate nei prossimi mesi.</p>VERSO NUOVI PRODOTTI E SERVIZI<p>Il 2025 si preannuncia come <strong>un anno cruciale per l'ecosistema di Revolut,</strong> con una roadmap ricca di novit&#224;: lanci di prodotti come mutui, <a href="https://www.hdblog.it/virtuali/articoli/n617296/revolut-operatore-sim-tariffe/">offerte di telefonia mobile</a>, scoperti di conto corrente e altri strumenti pensati per rispondere alle esigenze dei consumatori europei, che l'azienda definisce sempre pi&#249; dinamiche e articolate.</p>    <p>La decisione di aprire un nuovo quartier generale in Francia &#232; stata accolta positivamente anche dalle istituzioni transalpine. Il ministro dell'Economia, &#201;ric Lombard, ha commentato:</p>

<blockquote>
<p>"La scelta di Revolut conferma l'attrattivit&#224; della Francia per gli investitori internazionali e rafforza la posizione di Parigi come hub finanziario europeo".</p>
</blockquote>

<p>A fargli eco anche Augustin de Romanet, Presidente di Paris Europlace, che ha sottolineato come questo investimento rafforzi il ruolo di Parigi quale centro finanziario strategico,<strong> grazie a un ecosistema solido e innovativo.</strong></p>

	
				


 


	
				 
			
	
			</div>