---
author: HDblog.it
canonical_url: https://www.hdblog.it/tecnologia/articoli/n618498/satelliti-cinesi-monitoraggio-terrestre/
date: '2025-05-16T16:25:00'
excerpt: La Cina prepara 300 satelliti in VLEO per osservazione globale e dati su
  popolazione e ambiente
image: assets/media/3MNOvTIVEDr5IwGHMnwaQQ-IlNGTN0jXjz90F3yRvxQfA.webp
source: hdblog
tags:
- Tecnologia
title: Cina testa satelliti a bassa quota per monitorare la Terra in tempo reale
---
<div><p>Il <a href="https://www.hdblog.it/programma-spaziale-cinese/">programma spaziale cinese</a> compie un passo importante verso una rete globale di osservazione in tempo reale. La Cina ha infatti <strong>completato i test preliminari di un satellite sperimentale</strong>, lanciato in orbita terrestre molto bassa (VLEO), che funger&#224; da prototipo per una<strong> futura costellazione di 300 satelliti.</strong> Il satellite in questione, denominato Chutian-001, ha attirato l&#8217;attenzione per il suo aspetto insolito, simile a un proiettile, pensato per ridurre la resistenza atmosferica e migliorare le prestazioni in condizioni estreme.</p>    <p>Il satellite &#232; stato lanciato un anno fa dal centro spaziale di Jiuquan e ha completato una serie di test che hanno dimostrato le sue capacit&#224; avanzate di imaging ad alta risoluzione, <strong>monitoraggio dell&#8217;ambiente spaziale e rilevamento di obiettivi in tempo reale</strong>. La sua forma allungata e aerodinamica &#232; stata presentata anche al salone aerospaziale di Zhuhai, evidenziando il design innovativo <strong>destinato ad affrontare le sfide della bassa orbita, a meno di 300 km dalla superficie terrestre</strong>.</p>    <p>Le orbite cos&#236; basse comportano significative difficolt&#224; tecniche: la resistenza dell&#8217;aria &#232; molto elevata, costringendo i satelliti ad accendere frequentemente i propulsori per mantenere la rotta. Tuttavia, questa fascia orbitale offre vantaggi notevoli per chi riesce a sfruttarla: migliore qualit&#224; delle immagini, tempi di risposta pi&#249; rapidi e comunicazioni pi&#249; efficienti con consumi energetici ridotti.</p><p>Dietro questo ambizioso progetto c&#8217;&#232; la China Aerospace Science and Industry Corporation (CASIC), in collaborazione con il governo della provincia di Hubei. Dopo il successo dei test iniziali, CASIC ha annunciato l&#8217;intenzione di<strong> lanciare altri nove satelliti Chutian entro la fine dell&#8217;anno</strong>. Questi serviranno a testare ulteriormente le capacit&#224; di osservazione della Terra, preparando il terreno al dispiegamento su larga scala, previsto a partire dal 2026.</p>    <p>La costellazione Chutian non si limiter&#224; a catturare immagini visibili, ma<strong> sar&#224; dotata anche di radar ad apertura sintetica, sensori iperspettrali e infrarossi</strong>, offrendo una copertura continua a livello globale. Una volta a regime, sar&#224; in grado di fornire<strong> dati aggiornati ogni 15 minuti</strong>, un traguardo importante per numerose applicazioni civili.</p>    <p>Il responsabile del progetto, Zhang Chuan, ha dichiarato che il sistema potr&#224; essere utilizzato per supportare operazioni in caso di catastrofi naturali, monitorare coltivazioni e foreste, e perfino contribuire alla gestione urbana. Tra le possibili funzioni future si parla anche di monitoraggio della densit&#224; di folla in tempo reale o di allerte stradali per condizioni pericolose, con dati trasmessi quasi istantaneamente.</p>    <p>Le autorit&#224; cinesi puntano quindi a integrare queste tecnologie nella vita quotidiana, creando una rete di sorveglianza e monitoraggio che potrebbe trasformare il modo in cui vengono gestite emergenze e servizi pubblici. E con una possibile espansione dopo il 2030, il progetto Chutian potrebbe rappresentare uno dei sistemi di osservazione pi&#249; capillari mai concepiti.</p></div>