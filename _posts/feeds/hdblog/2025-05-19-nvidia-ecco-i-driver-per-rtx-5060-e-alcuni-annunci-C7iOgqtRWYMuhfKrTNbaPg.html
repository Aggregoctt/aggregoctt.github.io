---
author: HDblog.it
canonical_url: https://www.hdblog.it/hardware/articoli/n618964/geforce-rtx-5060-driver-dlss-4-novita-giochi/
date: '2025-05-19T17:20:00'
excerpt: Alcuni nuovi giochi si aggiungono ai ranghi; ormai abbiamo superato quota
  125. Intanto la RTX 5060 non si trova da nessuna parte.
image: assets/media/C7iOgqtRWYMuhfKrTNbaPg-OiNz4A3ijkAVstwMIcWGqg.webp
source: hdblog
tags:
- Windows
- Nvidia
title: NVIDIA, ecco i driver per RTX 5060 e alcuni annunci su DLSS 4 e MFG
---
<div><p><a href="https://www.hdblog.it/hardware/articoli/n618833/nvidia-geforce-rtx-5060-specifiche-prezzi/">Come abbiamo visto questa mattina</a>, NVIDIA ha formalmente rilasciato la scheda video GeForce RTX 5060, e appena <strong>qualche minuto fa ha pubblicato il driver</strong> che permette di abilitarla. Il driver &#232; al solito disponibile sia in versione Game Ready (votato prevalentemente al gaming) sia in versione Studio (pi&#249; stabile, pensato per la produttivit&#224;) e la versione &#232; 576.52.</p>    <p>A quanto pare, a differenza di ci&#242; che aveva comunicato in precedenza, NVIDIA ha effettivamente garantito l&#8217;accesso anticipato al driver ad alcuni membri della stampa, ma a condizioni molto particolari - per esempio richiedendo test solo con alcuni giochi e ponendo una certa enfasi sulla multi-frame generation - anche contro schede pi&#249; vecchie che la MFG non la supportano. In ogni caso, per il momento non ne stiamo vedendo molte acquistabili da fonti affidabili e a prezzi sensati, almeno in Italia. Insomma, non c'&#232; bisogno di precipitarsi a scaricare il nuovo driver, pare. <strong>Ci sono comunque alcuni bug fix</strong>, soprattutto in F1 23 e 24, Diablo II Resurrected e SCUM, ma niente di eclatante.</p>

<p>In ogni caso, NVIDIA ha colto l&#8217;occasione per sottolineare diverse altre news gaming interessanti al Computex, tra cui:</p>

<ul>
	<li><strong>Il numero di giochi e app che supportano il DLSS 4 e MFG &#232; salito a 125</strong>, grazie all'aggiunta di:

	<ul>
		<li>Crimson Desert</li>
		<li>F1 25</li>
		<li>FBC: Firebreak</li>
		<li>Dune: Awakening</li>
		<li>inZOI</li>
		<li>LIGHT OF MOTIRAM</li>
		<li>MindsEye</li>
		<li>RoadCraft</li>
		<li>Splitgate 2</li>
		<li>WUCHANG: Fallen Feathers</li>
		<li>Chaos Enscape &amp; Autodesk VRED</li>
	</ul>
	</li>
	<li><strong>Doom: The Dark Ages ricever&#224; il &#8220;full ray tracing&#8221;, o path tracing</strong>, e la Ray Reconstruction basata sull&#8217;AI durante il mese di giugno</li>
	<li><strong>Anche Portal RTX si aggiorna con supporto a DLSS 4 e MFG</strong>; si aggiunge anche la Neural Radiance Cache, che secondo NVIDIA &#232; il primo neural shader (quindi basato sull&#8217;AI) al mondo per stimare in modo preciso l&#8217;illuminazione indiretta</li>
</ul>

<p><strong>C&#8217;&#232; anche un concorso dedicato a RTX Remix</strong>, in collaborazione con ModDB. In palio ci sono 50.000 dollari: 20.000 al vincitore assoluto, e 10.000 ai tre vincitori di altrettante categorie secondarie, vale a dire Miglior uso di RTX, Esperienza di gioco pi&#249; completa e Mod scelta dalla community. Quest&#8217;ultima, naturalmente, chiamer&#224; in causa tutti gli utenti ModDB, che dal 18 luglio potranno esprimere il proprio voto scegliendo i candidati <a href="https://www.moddb.com/rtx" target="_blank">dall&#8217;elenco in questa pagina</a>. I vincitori saranno annunciati durante la Gamescom 2025. Purtroppo, come spesso accade, il contest NON &#232; aperto ai modder italiani, stando a quanto riporta il regolamento ufficiale.</p></div>