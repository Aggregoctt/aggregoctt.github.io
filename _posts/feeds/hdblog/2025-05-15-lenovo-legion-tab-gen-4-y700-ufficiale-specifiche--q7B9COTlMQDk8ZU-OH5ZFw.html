---
author: HDblog.it
canonical_url: https://www.hdblog.it/tablet/articoli/n618546/lenovo-legion-tab-gen-4-prezzi-specifiche-novita/
date: '2025-05-15T09:45:00'
excerpt: Per ora Ã¨ disponibile solo in Cina, aspettiamo informazioni da Lenovo.
image: assets/media/q7B9COTlMQDk8ZU-OH5ZFw-bEdq8PxA-262Ve-T1SpDvQ.webp
source: hdblog
tags:
- Android
- Lenovo
title: 'Lenovo Legion Tab Gen 4 (Y700) ufficiale: specifiche e prezzi'
---
<div><p>Negli scorsi giorni, <a href="https://www.hdblog.it/tablet/articoli/n617577/lenovo-legion-tab-android-gen-4-novita-quando/">come promesso</a>, Lenovo ha presentato il suo nuovo Legion Tab, tablet Android con una fortissima impronta gaming. Ci sono alcuni miglioramenti nella scheda tecnica, ma anche qualche downgrade, insieme a un ritorno che probabilmente molti gradiranno, ovvero lo slot per la scheda microSD. La piattaforma hardware &#232; stata naturalmente aggiornata, passando al miglior chip Qualcomm attualmente in commercio, lo Snapdragon 8 Elite.</p>    <p>Addio alla doppia fotocamera posteriore, che in un tablet gaming sembra un prezzo pi&#249; che ragionevole da pagare per riavere la memoria espandibile, mentre l&#8217;autonomia aumenta grazie a una batteria pi&#249; capiente, da 7.600 mAh. Il display rimane pi&#249; o meno quello, un  LCD da 8,8&#8221; molto veloce (165 Hz di refresh massimo), anche se incrementa la risoluzione; forse l&#8217;unico punto debole della scheda tecnica &#232; che <strong>continua a mancare uno scanner di impronte digitali</strong>, e l&#8217;unica feature di sicurezza biometrica rimane un riconoscimento del volto via fotocamera frontale molto basilare (non c&#8217;&#232; hardware 3D specifico stile Face ID, per capirci).</p></div>