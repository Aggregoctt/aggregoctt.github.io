---
author: HDblog.it
canonical_url: https://www.hdblog.it/smartphone/articoli/n618827/samsung-galaxy-s25-edge-batteria-produttore/
date: '2025-05-19T05:35:00'
excerpt: 'Ãˆ un fatto piuttosto curioso: di solito i produttori sono almeno due.'
image: assets/media/niHLX4ELy7VlzwouuTnqlA-HBHPoEvexPnAHwcpJij3WQ.webp
source: hdblog
tags:
- Android
- Samsung
title: Galaxy S25 Edge usa solo batterie prodotte da Samsung stessa
---
<div><p><strong><a href="https://www.hdblog.it/schede-tecniche/samsung-galaxy-s25-edge_i6923/">Galaxy S25 Edge usa batterie</a> di un solo produttore</strong>: e questo produttore &#232; Samsung stessa, pi&#249; nello specifico la societ&#224; controllata che si occupa di tale specifico prodotto, ovvero <strong>Samsung SDI</strong>. Non &#232; un fatto troppo comune: Samsung MX, che significa Mobile Experience e rappresenta il ramo del gruppo che si occupa di smartphone, tablet, indossabili e cos&#236; via, di solito fa affidamento su almeno anche un fornitore esterno, almeno per i dispositivi di fascia alta.</p>    <p>Per esempio il resto della gamma <a href="https://www.hdblog.it/schede-tecniche/samsung-galaxy-s25_i6778/">Galaxy S25, quindi il modello base</a>, <a href="https://www.hdblog.it/schede-tecniche/samsung-galaxy-s25-plus_i6779/">il Plus</a> e <a href="https://www.hdblog.it/schede-tecniche/samsung-galaxy-s25-ultra_i6780/">l&#8217;Ultra</a>, impiegano batterie o di Samsung SDI oppure di <strong>Amperex</strong>, che &#232; una divisione della storica societ&#224; giapponese TDK (se avete mai masterizzato un CD o registrato cassette audio o video &#232; molto probabile che ve la ricordiate ancora bene). La batteria di S25 Edge, come sappiamo, &#232; <strong>un&#8217;unit&#224; da 3.900 mAh</strong>; non &#232; ancora confermato al 100%, ma &#232; molto probabile che si tratti di una ioni di litio &#8220;regolare&#8221;, non una Si-C.</p><p>Come abbiamo visto negli ultimi mesi, la maggior parte dei produttori di smartphone cinesi &#232; passata alle <strong>tecnologie Si-C</strong>, in cui l&#8217;anodo della batteria passa dalla tradizionale grafite al silicio, il che garantisce una densit&#224; energetica maggiore, del 10-15%. In poche parole: pi&#249; mAh a parit&#224; di volume/dimensioni.</p>    <p>Curiosamente Amperex &#232; tra le leader nello sviluppo e produzione di questa innovazione, ma non &#232; perfettamente chiaro perch&#233; i &#8220;big&#8221; esterni alla Cina, tra cui Apple, Samsung e Google, ancora non abbiano fatto il grande passo, rimanendo oggettivamente indietro dal punto di vista dell&#8217;autonomia. Potrebbe anche essere una <strong>questione di volumi produttivi</strong>: Apple in particolare vende davvero tanti iPhone, rispetto a quanto fanno gli altri.</p>    <p>In tutto questo, proprio negli ultimi giorni sono emerse indiscrezioni secondo cui Samsung starebbe in realt&#224; esplorando strade diverse. In particolare la societ&#224; <a href="https://www.hdblog.it/smartphone/articoli/n618758/samsung-batterie-sus-can-tecnologia-acciaio/">vorrebbe <strong>puntare su una tecnologia nota come SUS CAN</strong></a>, che ha a che fare con l&#8217;acciaio inossidabile e che a quanto pare &#232; molto, molto simile a quella vista gi&#224; lo scorso anno negli iPhone 16 Pro Max.</p></div>