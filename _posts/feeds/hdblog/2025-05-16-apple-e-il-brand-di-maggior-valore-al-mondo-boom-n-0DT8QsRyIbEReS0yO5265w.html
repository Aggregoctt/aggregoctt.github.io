---
author: HDblog.it
canonical_url: https://www.hdblog.it/google/articoli/n618709/apple-brand-piu-valore-mondo-classifica/
date: '2025-05-16T13:45:00'
excerpt: Crescono i marchi cinesi a discapito di quelli europei
image: assets/media/0DT8QsRyIbEReS0yO5265w-VFIhiNpyVtyPjq2Y1eyUMQ.webp
source: hdblog
tags:
- Economia e Mercato
- Apple
title: Apple Ã¨ il brand di maggior valore al mondo, boom NVIDIA e ChatGPT
---
<div><p>Tra i <strong>100 brand di maggior valore al mondo</strong> 82 sono statunitensi, in netta crescita rispetto ai 63 di una ventina di anni fa. Lo si apprende dall'ultimo studio effettuato da <strong>Kantar</strong>, secondo cui i valori in campo potrebbero essere presto rimescolati per le <a href="https://www.hdblog.it/dazi-usa/">conseguenze dei dazi doganali</a> e per la sempre pi&#249; massiccia presenza dei <strong>marchi cinesi</strong> (6 su 100) <strong>a discapito di quelli europei</strong>, crollati dal 26% del 2006 all'attuale 7%.</p>    <p>Il valore complessivo dei primi 100 brand &#232; di<strong> 10,7 mila miliardi di dollari</strong>: un dato ancor pi&#249; impressionante se si pensa che 9,3 mila miliardi sono attribuibili agli ultimi 19 anni (+29% su base annua). Nella top 100 ci sono soprattutto i brand che hanno contribuito maggiormente a rivoluzionare il loro settore di appartenenza, gli <strong>innovatori</strong> e quelli che hanno diversificato in modo massiccio il loro business. Si pensi ad esempio alle Big Tech <strong>Apple, Amazon, Google e Microsoft</strong>, ma anche a realt&#224; come <a href="https://www.hdblog.it/spotify/"><strong>Spotify</strong></a>, oggi al 76&#176; posto del ranking, e <a href="https://www.hdblog.it/chatgpt/"><strong>ChatGPT</strong></a> (OpenAI), 60&#176;.</p></div>