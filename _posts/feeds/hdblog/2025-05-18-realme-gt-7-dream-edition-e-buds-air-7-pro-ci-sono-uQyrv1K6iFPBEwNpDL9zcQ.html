---
author: HDblog.it
canonical_url: https://www.hdblog.it/smartphone/articoli/n618802/realme-gt-7-dream-edition-buds-air-pro-lancio-data/
date: '2025-05-18T09:45:00'
excerpt: Una versione pi√π F1 che GT.
image: assets/media/uQyrv1K6iFPBEwNpDL9zcQ--h5xbAP9C0XJkwKTy7Wuig.webp
source: hdblog
tags:
- Android
- Realme
title: 'Realme GT 7 Dream Edition e Buds Air 7 Pro: ci sono anche loro in arrivo il
  27/5'
---
<div>
	
				<p>Manca poco alla presentazione ufficiale <a href="https://www.hdblog.it/realme-gt-7/">di Realme GT 7</a> per il mercato europeo (Italia inclusa, dunque) <a href="https://www.hdblog.it/smartphone/articoli/n617740/realme-gt-7-italia-quando-specifiche-batteria/">che si terr&#224; a Parigi marted&#236; 27 maggio</a>. E non sar&#224; il solo protagonista dell'evento: l'azienda infatti, con un paio di post sul proprio profilo X, ha rivelato che ad affiancarlo ci saranno anche la versione speciale <strong>GT 7 Dream Edition</strong> e gli auricolari true-wireless <strong>Buds Air 7 Pro</strong>.</p>PI&#217; F1 CHE GT<p>Di Realme GT 7 Dream Edition sappiamo poco: il brand ha scelto di non mostrare il dispositivo, pubblicando invece sul profilo X dedicato al mercato globale l'<strong>immagine di una monoposto di Formula 1 coperta da un telo</strong>. Dobbiamo aspettarci una versione del GT 7 realizzata in collaborazione con una scuderia? Chiss&#224;. E al contempo non &#232; chiaro se le differenze saranno solo estetiche, o riguarderanno anche qualche aspetto della scheda tecnica.</p>    <p>Per quanto riguarda Realme GT 7, invece, sappiamo che la versione global sar&#224; alimentata dal SoC Dimensity 9400e, abbinato a una generosa batteria da 7.000 mAh e al supporto per la ricarica rapida da 120 W. &#200; interessante notare come queste caratteristiche differiscano dalla variante cinese del GT7, che presenta il chip Dimensity 9400+, una batteria leggermente pi&#249; capiente da 7.200 mAh e una ricarica da 100 W.</p>BUDS AIR 7 PRO<p>E come detto il 27 maggio faranno il loro debutto sul mercato global anche gli <strong>auricolari true-wireless Buds Air 7 Pro</strong>, gi&#224; lanciati in Cina ad aprile.</p>    <p>Salvo sorprese, ci aspettiamo che le caratteristiche tecniche siano le stesse del modello cinese, che per comodit&#224; vi riportiamo di sgeuito:</p>

<blockquote>
<ul>
	<li>Tweeter micro-planare da 6 mm e woofer da 11 mm</li>
	<li>Chip di elaborazione audio Dual DAC</li>
	<li>Magneti doppi N52 NdFeB</li>
	<li>Diaframma ad alta purezza al 100%</li>
	<li>Cancellazione del rumore intelligente Deep Sea fino a 53 dB</li>
	<li>Certificazione Hi-Res</li>
	<li>Bassi dinamici, effetto audio spaziale 3D</li>
	<li>Riduzione del rumore a frequenza ultra-ampia di 5000 Hz</li>
	<li>Cancellazione del rumore AI a 6 microfoni</li>
	<li>Versione Bluetooth: 5.4</li>
	<li>Codec audio: LDAC, AAC, SBC</li>
	<li>Latenza ultra-bassa di 45 ms</li>
	<li>Resistenti a polvere e acqua (IP55 solo per gli auricolari)</li>
	<li>Intelligenza: interpretazione simultanea AI, traduzione del dialogo in tempo reale, supporto per la traduzione in 32 lingue straniere</li>
	<li>Batteria: Auricolari 62mAh, custodia 530 mAh; 48 ore totali di autonomia (con ANC disattivata); 10 minuti di ricarica = 11 ore di riproduzione</li>
	<li>Ricarica: 120 minuti per la ricarica completa (auricolari + custodia), 60 minuti (auricolari nella custodia)</li>
</ul>
</blockquote>VIDEO  

	
				


 


	
				 
			
	
			</div>