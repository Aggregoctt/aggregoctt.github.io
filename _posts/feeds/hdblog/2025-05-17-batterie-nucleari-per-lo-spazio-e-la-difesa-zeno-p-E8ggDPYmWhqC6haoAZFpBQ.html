---
author: HDblog.it
canonical_url: https://www.hdblog.it/tecnologia/articoli/n618660/batterie-nucleari-zeno-power-spazio-difesa/
date: '2025-05-17T14:05:00'
excerpt: L’azienda americana punta a fornire energia a luoghi estremi come il fondo
  oceanico, l’Artico e la Luna
image: assets/media/E8ggDPYmWhqC6haoAZFpBQ-_jIrtJQSZWCfVn9ilNT7VQ.webp
source: hdblog
tags:
- Tecnologia
title: 'Batterie nucleari per lo spazio e la difesa: Zeno Power raccoglie 50 milioni
  di dollari'
---
<div><p><strong>Zeno Power</strong>, startup statunitense fondata nel 2018, ha annunciato di aver ottenuto un nuovo<strong> finanziamento da 50 milioni di dollari (circa 46 milioni di euro) nella fase Series B, per sviluppare <a href="https://www.hdblog.it/batterie-nucleari/">batterie nucleari </a></strong>destinate a missioni in ambienti estremi. Questa tecnologia, tradizionalmente impiegata dalla NASA per <strong>alimentare sonde spaziali come Voyager 1 e 2</strong>, potrebbe ora trovare applicazioni <strong>anche in ambiti terrestri e <a href="https://www.hdblog.it/tecnologie-militari/">militari</a></strong><a href="https://www.hdblog.it/tecnologie-militari/">.</a></p>    <p>A guidare il nuovo round di finanziamento &#232; stata Hanaco Ventures, affiancata da Beyond Earth Ventures, Balerion Space Ventures e altri investitori specializzati nei settori spazio e difesa. Grazie a questo sostegno economico, Zeno Power punta ad ampliare il proprio organico e potenziare la capacit&#224; produttiva. L&#8217;obiettivo &#232; arrivare alla consegna delle prime batterie nucleari commerciali entro il 2027, con dimostrazioni su larga scala gi&#224; previste per il 2026.</p>    <p>Le batterie sviluppate da Zeno Power sono<strong> sistemi di alimentazione a radioisotopi (RPS), capaci di generare elettricit&#224; trasformando il calore prodotto dal decadimento radioattivo</strong> &#8211; solitamente di isotopi come Stronzio-90 o Plutonio-238 &#8211; tramite generatori termoelettrici. Questi dispositivi, privi di parti mobili e reazioni a catena, si distinguono per l&#8217;affidabilit&#224; e la durata, caratteristiche ideali per ambienti inospitali.</p><p>Oltre allo spazio profondo, l&#8217;azienda punta a fornire energia in quelli che definisce &#8220;deserti energetici&#8221;: luoghi dove le condizioni estreme rendono difficile l&#8217;approvvigionamento energetico. Si parla di missioni autonome sul fondale oceanico, attivit&#224; durante i lunghi inverni artici e persino basi private sulla superficie lunare. Tra le collaborazioni gi&#224; attive figura quella con la societ&#224; iSpace-US, impegnata nella <strong><a href="https://www.hdblog.it/robot/">robotica lunare</a>, in vista di una dimostrazione tecnologica prevista per il 2027.</strong></p>    <p>Zeno Power ha gi&#224; ricevuto oltre 60 milioni di euro in contratti da enti governativi come il Dipartimento della Difesa e la NASA. Inoltre, ha presentato il suo primo prototipo al Pacific Northwest National Laboratory e l<strong>avora a stretto contatto con il Dipartimento dell&#8217;Energia degli Stati Uniti per assicurarsi il rifornimento di Stronzio-90.</strong></p>    <p>Il cofondatore e CEO Tyler Bernstein ha sottolineato come, in un contesto di crescente competizione globale, luoghi remoti come l&#8217;Artico, i fondali marini e la Luna stiano assumendo un ruolo strategico cruciale. &#8220;Sono le nuove frontiere della sicurezza globale e dello sviluppo economico, ma rimangono zone prive di energia affidabile. Con questo finanziamento, siamo sulla buona strada per cambiare questo scenario.&#8221;</p>    <p>Zeno Power &#232; una delle poche realt&#224; che sta cercando di portare fuori dall&#8217;ambito spaziale e scientifico una tecnologia finora riservata a missioni di punta, aprendo la strada a un uso pi&#249; ampio e accessibile delle batterie nucleari in ambienti estremi, con ricadute potenziali anche nel settore civile e industriale.</p></div>