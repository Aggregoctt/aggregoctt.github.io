---
author: HDblog.it
canonical_url: https://www.hdblog.it/mobile/articoli/n618983/agcom-nuove-misure-contro-lspoofing/
date: '2025-05-20T06:05:00'
excerpt: 'l’Autorità aggiorna le norme a protezione dei consumatori nei servizi di
  comunicazione elettronica:'
image: assets/media/BS9wMdyYFdKRqWjy0q3Rag-bTzSTXNOeVFz-k5g36KNHg.webp
source: hdblog
tags:
- Mobile
title: 'Stop alle telefonate truffa con numeri falsi: Agcom approva nuove regole anti-spoofing'
---
<div>
	
				<p>L'Autorit&#224; per le Garanzie nelle Comunicazioni <a href="https://www.hdblog.it/agcom/">(Agcom)</a> ha approvato, con delibera n. 106/25/CONS, il nuovo Regolamento che include disposizioni a tutela degli utenti. Il provvedimento abroga e sostituisce il precedente regolamento del 2016 (delibera n. 252/16/CONS) e rappresenta il risultato di un tavolo tecnico dedicato a rafforzare la trasparenza delle condizioni contrattuali dei servizi di comunicazione elettronica e a <strong>contrastare il fenomeno del cosiddetto spoofing,</strong> ovvero la falsificazione del numero chiamante (CLI - Calling Line Identity).</p>    <p>Al tavolo hanno preso parte le principali associazioni dei consumatori, rappresentanze delle imprese, operatori di servizi di comunicazione elettronica, esperti del settore e soggetti attivi in ambiti colpiti dallo spoofing. Il lavoro svolto ha portato alla <a href="https://www.hdblog.it/mobile/articoli/n599450/telemarketing-spam-agcom-regole/">definizione di misure tecniche ispirate anche a esperienze internazionali</a>, con l'obiettivo di arginare le pratiche di <a href="https://www.hdblog.it/mercato/articoli/n593735/telemarketing-selvaggio-codice-condotta/">telemarketing e teleselling aggressivo</a>, spesso effettuate tramite numeri fittizi non registrati, nonch&#233; frodi perpetrate attraverso l'alterazione del numero chiamante per farlo apparire come appartenente a soggetti istituzionali o privati (banche, forze dell'ordine, ecc.).</p>BLOCCO CHIAMATE CON NUMERI ITALIANI FALSIFICATI<p>Una delle principali novit&#224; del Regolamento riguarda l'introduzione dell'obbligo, per gli operatori italiani, di <strong>bloccare le chiamate provenienti dall'estero</strong> che presentino in modo illegittimo un numero fisso o mobile italiano. In particolare, gli operatori nazionali incaricati della ricezione di tali chiamate dovranno impedire la terminazione sul territorio italiano, salvo che il chiamante non risulti effettivamente in roaming.</p>    <p>L'implementazione di questa misura <strong>avverr&#224; in due fasi successive alla pubblicazione della delibera</strong>: dopo tre mesi scatter&#224; il blocco per le chiamate internazionali con numero fisso italiano, mentre dopo sei mesi sar&#224; esteso anche a quelle con numero mobile. Parallelamente, <strong>il tavolo tecnico proseguir&#224; le sue attivit&#224;</strong> per individuare ulteriori interventi volti a contrastare altre modalit&#224; di contraffazione del numero chiamante, soprattutto in ambito nazionale, e per monitorare costantemente l'evoluzione del fenomeno.</p>NUOVO SISTEMA DI BOLLINI PER LE OFFERTE 5G<p>Il Regolamento introduce anche un <strong><a href="https://www.hdblog.it/mobile/articoli/n599450/telemarketing-spam-agcom-regole/">sistema di classificazione per le offerte</a> di servizi mobili su<a href="https://www.hdblog.it/5g/"> tecnologia 5G</a></strong>, finalizzato a rendere pi&#249; trasparenti le caratteristiche tecniche dei piani tariffari. Gli utenti saranno guidati nella scelta attraverso l'uso di bollini colorati che indicano la presenza o meno di limitazioni di velocit&#224;:</p>

<ul>
	<li><strong>Bollino verde: </strong>offerta 5G senza alcuna limitazione contrattuale di velocit&#224;;</li>
	<li><strong>Bollino giallo:</strong> offerta con limite di velocit&#224; pari o superiore a 20 Mbit/s;</li>
	<li><strong>Bollino rosso: </strong>offerta con limite di velocit&#224; inferiore a 20 Mbit/s.</li>
</ul>

<p>Ogni bollino conterr&#224; <strong>l'indicazione esplicita della velocit&#224; massima applicata</strong>, permettendo una comprensione immediata delle prestazioni effettive del servizio.</p>MAGGIORE CHIAREZZA  E TUTELA DEL CONSUMATORE<p>Il nuovo Regolamento <strong>conferma gli <a href="https://www.hdblog.it/smartphone/articoli/n613903/agcom-contro-offerte-operator-attack/">obblighi esistenti in tema di trasparenza</a></strong>, ma definisce in modo pi&#249; puntuale l'elenco delle informazioni che gli operatori devono rendere pubbliche relativamente alle condizioni economiche di offerta. L'obiettivo &#232;<strong> rafforzare i diritti degli utenti</strong> garantendo la chiarezza, la completezza e la confrontabilit&#224; delle proposte commerciali.</p>    <p>Particolare attenzione &#232; stata dedicata alle <strong>offerte destinate a categorie specifiche di utenti</strong>, per le quali sono stati rafforzati gli obblighi informativi. Inoltre, &#232; stato integrato l'obbligo di avviso all'utente al raggiungimento dell'80% del traffico dati incluso nell'offerta, con l'aggiunta di una misura automatica di blocco al superamento del 100%. In tal caso, per riattivare la navigazione sar&#224; necessario il consenso esplicito dell'utente, al fine di proteggerlo da costi imprevisti e migliorare l'esperienza d'uso.</p>    <p>Altra novit&#224; importante riguarda<strong> l'introduzione dell'obbligo di preavviso di almeno un mese</strong> in caso di cessazione di servizi da parte di un operatore. Tale comunicazione dovr&#224; essere <strong>formulata in modo chiaro e includere informazioni utili </strong>al passaggio tempestivo verso un altro fornitore.</p>L'IMPEGNO DELL'AGCOM  

	
				


 


	
				 
			
	
			</div>