---
author: HDblog.it
canonical_url: https://www.hdblog.it/microsoft/articoli/n618500/microsoft-hey-copilot-attivazione-vocale/
date: '2025-05-15T06:55:00'
excerpt: Microsoft introduce l’attivazione vocale “Hey Copilot!” su Windows 11 per
  un accesso più fluido all’AI
image: assets/media/auNhXA_UaptJsyiliKLhuw-522JwQSkweDSCwyF9fGISQ.webp
source: hdblog
tags:
- Windows
- Microsoft
title: Microsoft testa “Hey Copilot!” per attivare l’AI su Windows 11
---
<div><p>Microsoft ha avviato i test di una nuova funzione che permette agli utenti di<a href="https://www.hdblog.it/windows-10-sun-valley/"> Windows 11</a> di <strong>interagire con <a href="https://www.hdblog.it/microsoft-365-copilot/">Copilot </a>semplicemente pronunciando &#8220;Hey Copilot!&#8221;.</strong> Un richiamo vocale, familiare per chi ha gi&#224; usato assistenti come Siri, Alexa o l&#8217;ex Cortana, che ora sta per arrivare anche sull&#8217;AI di casa Microsoft.</p>    <p>Ma si proceder&#224; per passi, infatti, la novit&#224; &#232; attualmente <strong>disponibile per gli utenti iscritti al programma Windows Insider,</strong> che hanno ricevuto l&#8217;ultima versione dell&#8217;app Copilot (1.25051.10.0 o superiore). Una volta attivata, la funzionalit&#224; consente di richiamare l&#8217;AI vocalmente senza usare tasti o clic, offrendo quindi un&#8217;interazione &#8220;hands-free&#8221; pensata per migliorare l&#8217;accessibilit&#224; e rendere pi&#249; immediato l&#8217;uso dell&#8217;assistente intelligente.</p>    <p>Per far s&#236; che il comando &#8220;Hey Copilot!&#8221; venga riconosciuto,<strong> &#232; necessario attivare manualmente la funzione nelle impostazioni</strong>. Dopo l&#8217;attivazione, comparir&#224; un&#8217;icona del microfono fluttuante sulla parte inferiore dello schermo, accompagnata da un suono che indica l&#8217;ascolto in corso. Il sistema utilizza un rilevatore di parole chiave integrato nel dispositivo, che mantiene attivo un buffer audio di 10 secondi. <strong>Microsoft ha precisato che nessun frammento audio verr&#224; inviato al cloud n&#233; salvato localmente</strong>, a tutela della privacy degli utenti.</p><p>Anche se il riconoscimento della parola chiave funziona offline, per eseguire effettivamente i comandi vocali &#232; comunque necessaria una connessione a internet. Questo perch&#233; le elaborazioni vocali, come le risposte o le azioni richieste, richiedono la potenza del cloud computing.</p>    <p>Il rilascio della funzione &#232; in fase graduale e <strong>riguarda al momento solo i tester con sistema impostato in lingua inglese</strong>, ma l&#8217;intento &#232; chiaramente quello di estendere questa modalit&#224; d&#8217;interazione a una platea globale.</p>    <p>Ricordiamo che tra le novit&#224; pi&#249; recenti in tema AI,<a href="https://www.hdblog.it/microsoft/articoli/n618229/copilot-vision-guida-visiva-windows11/"> Microsoft ha deciso di potenziare Copilot Vision</a>, rendendo lo strumento pi&#249; intuitivo e utile,grazie a due novit&#224; che migliorano l&#8217;interazione con le app e la produttivit&#224; quotidiana: parliamo della <strong>guida visuale all'interno delle finestre condivise e il supporto simultaneo a due applicazioni.</strong></p></div>