---
author: HDblog.it
canonical_url: https://www.hdblog.it/mercato/articoli/n619507/nike-torna-amazon-prezzi-aumento/
date: '2025-05-23T14:40:00'
excerpt: Nike rientra su Amazon e prepara rincari sui prodotti per adulti negli Stati
  Uniti
image: assets/media/4XwaW_UQdJ_fWlohT4FzPg-VRh1Mfb0aDkd1l_E_9wngA.webp
source: hdblog
tags:
- Economia e Mercato
title: 'Nike torna su Amazon e alza i prezzi: doppia mossa strategica'
---
<div><p>Dopo sei anni di assenza, <strong>Nike ha deciso di riprendere la vendita diretta su Amazon</strong>, una mossa sicuramente significativa, che per&#242; si accompagna a un <strong>aumento dei prezzi dei suoi prodotti negli Stati Uniti</strong>, in risposta alle <a href="https://www.hdblog.it/dazi-usa/">recenti misure tariffarie</a>. Il ritorno del colosso dell&#8217;abbigliamento sportivo sulla piattaforma di e-commerce pi&#249; popolare al mondo rappresenta un cambio di rotta rispetto alla strategia adottata <strong>nel 2019, quando l&#8217;azienda aveva deciso di interrompere la collaborazione con Amazon </strong>per rafforzare il proprio canale diretto attraverso il sito e l'app ufficiali.</p>

<p>La decisione &#232; maturata sotto la guida del nuovo CEO Elliott Hill, dovuto all&#8217;esigenza di ampliare la distribuzione e affrontare un mercato diventato pi&#249; competitivo e instabile. Durante il periodo pandemico, la strategia direct-to-consumer aveva dato buoni risultati, sostenuta dall&#8217;impennata degli acquisti online, ma il progressivo rallentamento della domanda e la crescente concorrenza hanno reso necessaria una revisione del modello commerciale.</p><p>Nel frattempo, Amazon ha confermato che inizier&#224; ad approvvigionarsi direttamente da Nike. La piattaforma ha gi&#224; informato<strong> i venditori terzi attualmente attivi che dovranno cessare la vendita di determinati prodotti Nike entro il 19 luglio</strong>. Un cambiamento che Amazon intende gestire con un periodo di transizione per i piccoli commercianti coinvolti, permettendo loro di esaurire le scorte in modo graduale.</p>

<p>Parallelamente, Nike si prepara a un rincaro generalizzato dei prezzi, previsto dal 1&#176; giugno, che naturalmente riguarda i soli Stati Uniti. Secondo quanto riportato dalla CNBC, i capi d&#8217;abbigliamento e le calzature per adulti che superano i 100 dollari subiranno un aumento di 2 dollari (circa 1,85 euro), arrivando in alcuni casi a un rincaro totale di 10 dollari (circa 9,25 euro). Alcuni prodotti iconici, come le Air Force 1 da 115 dollari (circa 106 euro), e diversi articoli della linea Jordan, saranno invece esentati dall&#8217;aumento.</p>    </div>