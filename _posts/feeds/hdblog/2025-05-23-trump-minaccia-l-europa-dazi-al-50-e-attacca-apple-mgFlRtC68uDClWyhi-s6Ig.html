---
author: HDblog.it
canonical_url: https://www.hdblog.it/apple/articoli/n619502/trump-usa-dazi-ue-europa-minaccia-apple-iphone/
date: '2025-05-23T13:35:00'
excerpt: Gi√π le borse europee.
image: assets/media/mgFlRtC68uDClWyhi-s6Ig-VdWYWGHYhC5UoFj9qw-NLQ.webp
source: hdblog
tags:
- Economia e Mercato
- Apple
title: 'Trump minaccia l''Europa: dazi al 50%. E attacca Apple (che crolla in Borsa)'
---
<div><p><strong>Donald Trump</strong> torna ad <strong>attaccare l'Unione Europea</strong> accusandola di essere stata creata "con lo scopo principale di trarre vantaggio dagli Stati Uniti nel commercio" e preannuncia l'applicazione di un <strong><a href="https://www.hdblog.it/dazi-usa/">nuovo dazio doganale</a> del 50% a partire dal 1&#176; giugno</strong>. E rassicura aziende e consumatori: "non c'&#232; nessun dazio se il prodotto &#232; costruito o fabbricato negli Stati Uniti".</p>    <p>Le <strong>borse europee </strong>hanno sub&#236;to il contraccolpo: immediatamente dopo l'annuncio da parte del Presidente USA, <strong>Milano</strong> ha perso in pochi minuti il 2,59% (per poi riprendersi parzialmente nei minuti successivi), e in generale tutti i principali mercati del Vecchio Continente stanno riportando significativi cali. Del resto il tycoon lo aveva fatto capire che <a href="https://www.hdblog.it/mercato/articoli/n614789/trump-pausa-dazi-125-cina/">il passo indietro del mese scorso</a> rappresentava solamente una <strong>tregua</strong> prima di una <strong>nuova tempesta</strong>.</p><p>La <a href="https://www.hdblog.it/apple/articoli/n618215/trump-apple-cook-dazi-cina/">telefonata tra Tim Cook e Donald Trump dei giorni scorsi</a> a seguito dello <a href="https://www.hdblog.it/mercato/articoli/n618071/usa-cina-stop-90-giorni-dazi-reciproci/">stop di 90 giorni</a> ai dazi reciproci non sembra aver portato buoni frutti per Apple: il Presidente USA &#232; infatti <strong>tornato a minacciare la societ&#224; di Cupertino</strong> di imporre dazi ad hoc del <strong>25% su iPhone</strong> se la produzione dello smartphone <strong>non sar&#224; trasferita negli Stati Uniti</strong>. Cos&#236; il numero uno della Casa Bianca su Truth:</p>

<blockquote>
<p>Ho informato tempo fa Tim Cook di Apple che mi aspetto che i loro iPhone venduti negli Stati Uniti d'America vengano fabbricati e costruiti negli Stati Uniti, non in India o altrove. In caso contrario, Apple dovr&#224; pagare una tariffa di almeno il 25% agli Stati Uniti. Grazie per l'attenzione!</p>
</blockquote>

<p>Il <strong>riferimento all'India</strong> non &#232; casuale, visto che <a href="https://www.hdblog.it/smartphone/articoli/n617030/tim-cook-minimizza-impatto-dazi/">di recente Tim Cook aveva rassicurato</a> investitori e consumatori statunitensi affermando che la met&#224; degli iPhone destinati al mercato USA sono prodotti nel sub continente asiatico. Una notizia che a Trump <a href="https://www.hdblog.it/smartphone/articoli/n618570/trump-tim-cook-iphone-india/">non &#232; affatto piaciuta</a>.</p></div>