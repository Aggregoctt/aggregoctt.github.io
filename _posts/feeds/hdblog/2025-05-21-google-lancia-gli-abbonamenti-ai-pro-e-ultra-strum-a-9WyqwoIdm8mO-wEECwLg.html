---
author: HDblog.it
canonical_url: https://www.hdblog.it/google/articoli/n619133/google-ai-pro-ultra-strumenti-evoluti/
date: '2025-05-21T06:35:00'
excerpt: Due nuovi piani mensili per accedere a strumenti più potenti e funzionalità
  esclusive
image: assets/media/a-9WyqwoIdm8mO-wEECwLg-n6or_bnDyBqOeIqHSJ6OQg.webp
source: hdblog
tags:
- Tecnologia
- Google
title: 'Google lancia gli abbonamenti AI Pro e Ultra: strumenti evoluti per utenti
  avanzati'
---
<div><p><strong>Il piano Google AI Pro ha un costo di 19,99 dollari al mese</strong> e offre una gamma ampliata di strumenti avanzati, pensati per potenziare l'utilizzo quotidiano dell'AI in ambiti professionali, educativi e creativi. Questo livello di abbonamento <strong>va a sostituire e migliorare il precedente piano <a href="https://www.hdblog.it/google/articoli/n609410/gemini-advanced-novita-2025/">Gemini Advanced</a></strong>, offrendo un'esperienza potenziata direttamente all'interno dell'<strong>app Gemini</strong>. Gli utenti Pro avranno <strong>accesso a strumenti aggiuntivi come Flow</strong>, l'ambiente interattivo per la creazione di flussi operativi complessi, e Notebook LM, l'assistente progettato per analizzare documenti e generare sintesi strutturate. </p>    <p>A questi si aggiungono <strong>funzionalit&#224; specializzate e personalizzabili</strong>, insieme a limiti di utilizzo pi&#249; generosi che permettono sessioni prolungate, richieste pi&#249; complesse e una maggiore continuit&#224; operativa. AI Pro si propone come un pacchetto pensato per <strong>chi utilizza quotidianamente l'intelligenza artificiale in modo intensivo</strong>, con l'obiettivo di aumentarne l'efficienza, la flessibilit&#224; e la capacit&#224; di integrazione nel proprio flusso di lavoro.</p><p>Pensato per chi pretende il massimo dall'intelligenza artificiale, il piano Google AI Ultra si presenta come un vero e proprio "pass VIP" , come definito dalla stessa Google, all'interno dell'ecosistema. Rivolto a sviluppatori, professionisti creativi, ricercatori e utenti esperti, Ultra offre i limiti di utilizzo pi&#249; alti e l'accesso prioritario ai modelli pi&#249; potenti e alle funzioni sperimentali pi&#249; avanzate. &#200; <strong>disponibile da oggi negli Stati Uniti a 249,99 dollari al mese</strong>, con uno sconto del 50% per i primi tre mesi per i nuovi abbonati, e arriver&#224; prossimamente in altri Paesi.</p>          <p>Con AI Ultra, l'app Gemini offre la sua esperienza pi&#249; completa, con<strong> limiti elevati per ricerche complesse (Deep Research),</strong> <strong>generazione video con Veo 2</strong> e<strong> accesso anticipato al modello Veo 3</strong>, progettato per attivit&#224; come sviluppo software, ricerca accademica e progetti creativi avanzati. In arrivo nelle prossime settimane anche<strong> la modalit&#224; Deep Think in Gemini 2.5 Pro</strong>, per un ragionamento potenziato e multi-step.</p>    <p>Tra gli strumenti integrati,<strong> Ultra offre l'accesso prioritario a Flow</strong>, la nuova piattaforma di filmmaking AI basata sui modelli di Google DeepMind (Veo, Imagen e Gemini), con supporto a video in 1080p, controlli di camera avanzati e funzionalit&#224; narrative evolute. In parallelo, <strong>Whisk permette di generare brevi animazioni di 8 secondi a partire da immagini statich</strong>e, sfruttando le massime soglie di Whisk Animate.</p>    <p>Anche <strong>NotebookLM</strong>, pensato per lo studio, la didattica e i progetti individuali, verr&#224; aggiornato entro l'anno con modelli pi&#249; potenti e limiti pi&#249; ampi. Inoltre, l'integrazione di Gemini in Gmail, Docs, Vids e &#8212; a partire da domani &#8212; nel browser Chrome, consentir&#224; di semplificare l'esecuzione di compiti quotidiani attraverso un'assistenza contestuale e continua basata sulla pagina visitata. Sul fronte sperimentale, <strong>gli abbonati potranno testare Project Mariner,</strong> un prototipo agentico in grado di gestire fino a dieci attivit&#224; simultaneamente, come ricerche, prenotazioni e acquisti, da un'unica interfaccia centralizzata.</p>    <p>Infine, il piano include anche<strong> un abbonamento individuale a YouTube Premium e 30 TB di spazio di archiviazione su Google Photos, Drive e Gmail,</strong> offrendo un'infrastruttura solida e integrata per gestire contenuti multimediali, progetti e documentazione in un unico ecosistema.</p></div>