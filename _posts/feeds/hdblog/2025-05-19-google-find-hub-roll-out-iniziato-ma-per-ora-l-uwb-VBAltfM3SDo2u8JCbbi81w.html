---
author: HDblog.it
canonical_url: https://www.hdblog.it/google/articoli/n618828/google-android-find-hub-apk-sideload/
date: '2025-05-19T05:45:00'
excerpt: L'APK c'è, ma a parte cambiare il nome non fa granché. Del resto ancora non
  sta circolando sul Play Store.
image: assets/media/VBAltfM3SDo2u8JCbbi81w-6NrWcGAwDWNv-u9JyMHjKA.webp
source: hdblog
tags:
- Android
- Google
title: Google Find Hub, roll-out iniziato, ma per ora l'UWB non è funzionante
---
<div><p><strong>Google sta iniziando a distribuire il &#8220;Find Hub&#8221;</strong>, uno dei <a href="https://www.hdblog.it/google/articoli/n618313/trova-il-mio-dispositivo-diventa-find-hub/">grandi annunci dell&#8217;&#8221;Android Show</a> - Google I/O 2025 Edition&#8221; dello scorso marted&#236;: si tratta in concreto di una significativa evoluzione della rete Trova il mio dispositivo, finalmente con il supporto alla tecnologia UWB (Ultra-Wideband) come nell&#8217;ecosistema Apple. Il problema &#232; che per ora l&#8217;UWB continua a non funzionare: in sostanza cambia solo il nome.</p>    <p>Per dirla tutta, in effetti <strong>l&#8217;aggiornamento non &#232; ancora in distribuzione sul Play Store</strong>. &#200; trapelata grazie a qualche leaker ed &#232; disponibile su APKMirror, ma il suo sideloading non fa altro che cambiare il nome dell&#8217;app. &#200; sempre un progresso, e sar&#224; interessante capire come passeremo da qui al roll-out completo e funzionante. Magari servir&#224; una nuova versione e questa (per la cronaca: 3.1.337-2) &#232; solo intermedia, o magari sar&#224; necessaria anche un&#8217;attivazione lato server.</p><p>Se <strong>Apple &#232; partita fin da subito con l&#8217;UWB come chiave di volta</strong> per la sua rete di localizzazione, le cose nel mondo Android sono un po&#8217; pi&#249; sfaccettate. Ci sono tracker con supporto a UWB, come per esempio i Moto Tag e i Galaxy SmartTag 2, e lo stesso vale per smartphone e tablet, ma anche dispositivi che fanno affidamento esclusivamente sul Bluetooth e tecnologie di rete pi&#249; convenzionali. La grande differenza &#232; che grazie all&#8217;UWB &#232; possibile capire anche la direzione del dispositivo da localizzare, mentre con le altre tecnologie solo la distanza.</p>    <p>L&#8217;utente deve quindi andare un po&#8217; a tentativi muovendosi nello spazio per capire se si sta avvicinando o allontanando dal &#8220;bersaglio&#8221;, una sorta di versione digitale del classico gioco &#8220;acqua/fuochino/fuoco&#8221;, mentre <strong>con UWB si vede immediatamente una freccia</strong> che indica da che parte andare. Quella che vedete sopra, <a href="https://www.hdblog.it/google/articoli/n618399/find-hub-layout-interfaccia-uwb/">condivisa negli scorsi giorni</a>, dovrebbe essere l&#8217;interfaccia che otterremo quando la funzionalit&#224; sar&#224; live.</p></div>