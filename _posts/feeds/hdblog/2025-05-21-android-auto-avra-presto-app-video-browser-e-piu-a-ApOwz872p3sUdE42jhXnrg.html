---
author: HDblog.it
canonical_url: https://www.hdblog.it/google/articoli/n619193/android-auto-app-video-browser-meteo/
date: '2025-05-21T12:50:00'
excerpt: Finalmente!
image: assets/media/ApOwz872p3sUdE42jhXnrg-dOrPJvFOriFdsGfCSnVxnA.webp
source: hdblog
tags:
- Android
- Google
title: Android Auto avrà presto app video, browser e più app meteo
---
<div><p>Si sta parlando tanto di <a href="https://www.hdblog.it/android-auto/">Android Auto</a> negli ultimi giorni, sia perch&#233; ha <a href="https://www.hdblog.it/google/articoli/n618457/android-auto-disponibile-250-milioni-auto/">raggiunto e superato il traguardo di 250 milioni di auto</a>, sia perch&#233; <a href="https://www.hdblog.it/google/articoli/n615713/gemini-android-auto-ai-google/">si appresta a sostituire</a> <strong>Google Assistant</strong> con <a href="https://www.hdblog.it/gemini-ai/">Gemini AI.</a> <strong>Le novit&#224; non finiscono per&#242; qui</strong>, perch&#233; Google ha rivelato al <a href="https://www.hdblog.it/google-io/">Google I/O 2025</a> che Android Auto sta per accogliere <strong>nuove categorie di app</strong>, tra cui nuove app meteo, e che in futuro arriveranno anche app per video e browser, oltre <a href="https://www.hdblog.it/android/articoli/n618663/android-auto-novita-giochi-media-player/">alle chicche gi&#224; viste per media player e giochi</a>. &#200; sostanzialmente una nuova era per la piattaforma, che in passato &#232; sempre stata, per design, piuttosto restrittiva riguardo al tipo di app che era possibile installare.</p><p>Come anticipavamo, <a href="https://www.hdblog.it/google/articoli/n619067/google-io-2025-gemini-ai-novita/">la conferenza I/O 2025 non &#232; stata solo il teatro per l'intelligenza artificiale</a>, perch&#233; Google ha anche annunciato che Android Auto ricever&#224; &#8220;presto&#8221; due nuove categorie di app, cio&#232; <strong>app browser</strong> e <strong>app video</strong>. Google specifica che le app video richiederanno che lo smartphone collegato esegua <a href="https://www.hdblog.it/android-16/">Android 16</a> e saranno supportate solo su &#8220;auto compatibili&#8221;. &#200; praticamente certo che tali app video potranno essere utilizzate solo quando il veicolo &#232; parcheggiato, <a href="https://www.hdblog.it/android/articoli/n614219/android-auto-giochi-android-15/">proprio come i giochi</a>.</p>    <p>Google aggiunge inoltre che le app meteo hanno superato la fase beta sia su Android Auto, che su Android Automotive. <strong>Gli sviluppatori possono ora pubblicare app meteo per entrambe le piattaforme senza ulteriori approvazioni</strong>, purch&#233; rispettino le linee guida di qualit&#224;.</p>    <p>A dicembre, l'azienda ha aggiornato le sue linee guida per gli sviluppatori relative alle app meteo per le auto, inducendo alcuni a credere che queste app fossero una novit&#224;. In realt&#224;, le app meteo sono disponibili su Android Auto da inizio 2023, ma fino ad ora solo pochissime erano state approvate. Da ora, invece, le porte sono ufficialmente aperte e <strong>presto vedremo molte pi&#249; app meteo disponibili per le auto</strong>.</p></div>