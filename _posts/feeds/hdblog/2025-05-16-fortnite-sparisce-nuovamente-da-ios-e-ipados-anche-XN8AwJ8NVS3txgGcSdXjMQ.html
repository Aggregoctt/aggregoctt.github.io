---
author: HDblog.it
canonical_url: https://www.hdblog.it/apple/articoli/n618696/fortnite-sparisce-ios-ipados-epic-games-store/
date: '2025-05-16T10:15:00'
excerpt: La situazione si fa sempre pi√π tesa
image: assets/media/XN8AwJ8NVS3txgGcSdXjMQ-trRKrxNw9bIR9nh7ykcViw.webp
source: hdblog
tags:
- Apple
title: Fortnite sparisce nuovamente da iOS e iPadOS, anche in Europa
---
<div>
	
				<p><strong>Il ritorno di <a href="https://www.hdblog.it/fortnite/">Fortnite</a> su App Store &#232; stato nuovamente bloccato</strong>, nonostante <a href="https://www.hdblog.it/apple/articoli/n617358/fortnite-pronto-tornare-ios-usa-come/">Epic Games fosse pronta a riportare il suo titolo di punta</a> sullo store Apple (almeno negli USA) gi&#224; nel corso di questa settimana.</p>    <p>La vicenda ha avuto diverse evoluzioni nell'ultima settimana, ma la sostanza riguarda il fatto che Apple ha rimandato per diversi giorni l'approvazione della pubblicazione di Fortnite su App Store (l'app &#232; stata sottoposta a revisione tramite l'account svedese di Epic Games, in quanto quello principale risulta ancora bannato dal programma developer), per culminare con<strong> il rifiuto di oggi</strong>.</p>    <p>Questo &#232; avvenuto nonostante l'ultima sentenza dello <a href="https://www.hdblog.it/epic-vs-apple/">scontro legale tra Epic e Apple</a> abbia dato ragione alla prima riguardo la possibilit&#224; di implementare sistemi di pagamento esterni all'App Store, tuttavia sembra che questo elemento da solo non sia stato sufficiente a garantire il ritorno del gioco sullo store.</p>CONSEGUENZE ANCHE PER LA VERSIONE SU EPIC GAMES STORE<p>Il rifiuto di Fortnite da parte di Apple ha avuto un <strong>effetto a cascata anche sulla versione del gioco disponibile in Europa tramite Epic Games Store e AltStore</strong>; allo stato attuale, infatti, non &#232; pi&#249; possibile accedere a Fortnite neanche se scaricato dallo store dell'azienda, nonostante questo fosse pienamente operativo sino a poche ore fa.</p>    <p>Se si accede alla pagina del gioco su <a href="https://www.hdblog.it/epic-games-store/">Epic Games Store</a>, infatti, si viene avvisati del fatto che, a causa del rifiuto da parte di Apple, il gioco non sar&#224; pi&#249; disponibile a livello globale sino a quando Apple non lo sbloccher&#224;.</p><p>Secondo le prime ricostruzioni, la rimozione di Fortnite dall'Epic Games Store sarebbe una conseguenza diretta del rifiuto alla pubblicazione su App Store, in quanto questa avrebbe causato<strong> la perdita della notorization necessaria per poter essere approvata su iOS</strong>, anche se la sua distribuzione avviene tramite store di terze parti.</p>    <p>Quest'ultimo punto potrebbe causare un precedente in grado di allertare anche la Commissione Europea, in quanto metterebbe in mostra come Apple mantenga <strong>un estremo potere di veto su cosa pu&#242; e non pu&#242; essere installato su iOS</strong>, pur se le applicazioni non passano attraverso i canali ufficiali della casa di Cupertino.</p>APPLE COLPISCE ANCHE I CLONI DI FORTNITE<p>Una magra consolazione per Tim Sweeney e il team di Epic Games riguarda il fatto che Apple ha deciso di<strong> intervenire in maniera dura anche contro alcuni cloni di Fortnite</strong>, come segnalato dallo stesso Sweeney in uno dei suoi tanti tweet con cui ha commentato la mancata approvazione di Fortnite da parte della casa di Cupertino.</p><p>In questo caso, come si pu&#242; vedere dal post di Sweeney, il titolo colpito &#232; stato <strong>Fort Battle Royale Epic Shoot</strong>, un gioco che non faceva altro che sfruttare la celebrit&#224; di Fortnite tramite alcune parole chiave, per proporre un titolo di scarsa qualit&#224; incentrato principalmente sulla visione di annunci pubblicitari, intramezzati da istanti di gameplay.</p>    <p>Resta da capire come un titolo simile abbia potuto essere approvato in primo luogo, ma fortunatamente &#232; stato rimosso e lo stesso destino potrebbe presto colpire anche altri giochi simili.</p> 

	
				


 


	
				 
			
	
			</div>