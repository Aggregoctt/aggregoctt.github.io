---
author: HDblog.it
canonical_url: https://www.hdblog.it/games/articoli/n618790/avowed-aggiorna-mostra-roadmap-update-arrivo/
date: '2025-05-17T17:00:00'
excerpt: Obsidian punta a migliorare il gioco con novit√† e aggiustamenti.
image: assets/media/5iuA_c86Kar7Mq50ZcPPpA-Hwd4eiuSuLFJQh9-IuCQEg.webp
source: hdblog
tags:
- Games
title: Avowed si aggiorna e svela la roadmap degli update in arrivo
---
<div><p>Nelle scorse ore, Obsidian Entertainment ha pubblicato<a href="https://www.hdblog.it/games/articoli/n611889/avowed-patch-1-3-tutte-novita/"> <strong>un aggiornamento per Avowed</strong></a> che porta il gioco alla<strong> versione 1.4</strong> e che introduce diverse aggiunte e ottimizzazioni. Tra le novit&#224; di questo update vi &#232; l'introduzione della <strong>modalit&#224; Aracnofobia</strong> che rende i ragni meno spaventosi, sostituendoli con delle sfere rotonde e fluttuanti. &#200; possibile attivare questa funzione direttamente dal menu Accessibilit&#224;. Inoltre, l'aggiornamento  introduce anche tutta una serie di <strong>miglioramenti nell&#8217;esplorazione della mappa</strong>, il <strong>supporto mouse e tastiera su Xbox</strong>, modifiche nella gestione dell&#8217;equipaggiamento e delle risorse e tanto altro ancora.</p>    <p>Ma non &#232; tutto: insieme alla patch 1.4, lo studio ha svelato anche la roadmap completa degli update previsti per quest'anno che andranno a migliorare in toto l'esperienza di gioco grazie all'aggiunta di miglioramenti, nuove modalit&#224; e altri elementi extra. Come potete vedere qui sotto, sono in arrivo, oltre a quello gi&#224; rilasciato, altri due <strong>macro aggiornamenti. </strong></p><p>Nel dettaglio, l'<strong>update estivo </strong>introdurr&#224; miglioramenti alla cucina e al crafting, nuove armi uniche ed armature, insieme a inedite abilit&#224; passive attive, nuove abilit&#224; e comportamenti per NPC e segnaposto personalizzati per la mappa.</p>    <p>Infine, estremamente ricco sar&#224; anche l'<strong>aggiornamento autunnale </strong>che andr&#224; ad aggiungere la tanto richiesta<strong> modalit&#224; New Game Plus</strong>, ma anche piacevoli aggiunte come la modalit&#224; foto, un nuovo tipo di armi, la possibilit&#224; di cambiare aspetto del personaggio direttamente nel mondo di gioco e un'espansione delle opzioni di personalizzazione tramite nuovi preset.</p>    <p>Vi ricordiamo che Avowed &#232; disponibile ora per PC, Xbox Series X/S e Game Pass. </p></div>