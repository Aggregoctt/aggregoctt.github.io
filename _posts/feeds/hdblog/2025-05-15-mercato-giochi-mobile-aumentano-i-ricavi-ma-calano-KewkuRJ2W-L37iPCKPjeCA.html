---
author: HDblog.it
canonical_url: https://www.hdblog.it/games/articoli/n618559/gaming-mobile-calo-hit-aumento-ricavi/
date: '2025-05-15T10:15:00'
excerpt: Sempre meno giochi raggiungono il milione di dollari di ricavi, ma quello
  che lo fanno ci arrivano prima
image: assets/media/KewkuRJ2W-L37iPCKPjeCA-SNqr2rkt91rHMXpAhT9Ftg.webp
source: hdblog
tags:
- Games
title: 'Mercato giochi mobile: aumentano i ricavi, ma calano i grandi successi'
---
<div><p>L'analisi di Appfigures evidenzia un paradosso interessante: sebbene i nuovi giochi che riescono ad avere successo raggiungano il traguardo del <strong>primo milione di dollari di ricavi pi&#249; rapidamente che in passato</strong> (impiegando in media 106 giorni contro i 194 del 2023 e i 273 del 2022), il numero complessivo di titoli capaci di raggiungere tale soglia &#232; <strong>diminuito</strong> drasticamente. Solo 399 nuovi giochi hanno superato il milione di dollari di entrate nel 2024, un anno che ha visto anche una contrazione del 43% nel numero di nuovi lanci sul mercato mobile.</p>

<p>In questo scenario, titoli consolidati e di grande richiamo come Honor of Kings, Peacekeeper Elite (la versione cinese di PUBG Mobile) e il fenomeno Monopoly Go! hanno <strong>continuato a dominare incontrastati sia in termini di ricavi generati che di coinvolgimento degli utenti</strong>. Tra gli editori, Tencent si conferma leader, superando di ben quattro volte il suo concorrente pi&#249; vicino, Scopely Inc. (<a href="https://www.hdblog.it/games/articoli/n611633/niantic-vende-divisione-gaming-scopely/">che ha appena acquisito Pok&#233;mon GO e non solo</a>), in termini di guadagni.</p>

<p>Questi risultati del settore mobile riflettono tendenze pi&#249; ampie che stanno attraversando l'intera industria videoludica, con una crescente pressione competitiva sugli sviluppatori. Per far fronte a questa situazione e mantenere alta l'attrattiva, gli sviluppatori di giochi mobile<strong> stanno puntando in maniera sempre pi&#249; decisa su collaborazioni con IP</strong> <strong>gi&#224; affermate </strong>e sull'organizzazione di eventi a tema all'interno dei giochi.</p>

<p>I cosiddetti <strong>crossover</strong>, che vedono l'integrazione di elementi provenienti da anime, fumetti, film o persino dal mondo della moda, sono diventati<strong> una strategia fondamentale per l'acquisizione di nuovi giocatori</strong> e per la monetizzazione, specialmente per i titoli live service e per quelli con una forte componente multiplayer, dove tali iniziative stimolano sia l'engagement che la spesa.</p><p>Dal punto di vista geografico,<strong> i giocatori statunitensi si confermano ancora una volta tra i pi&#249; spendaccioni a livello globale</strong>. Nel 2024, la spesa media per ogni gioco mobile scaricato negli Stati Uniti (considerando sia iOS che Android) &#232; stata di 6,43 dollari, una cifra pi&#249; di quattro volte superiore alla media globale di 1,52 dollari. &#200; interessante notare come entrambe queste cifre siano aumentate dell'11% rispetto all'anno precedente, suggerendo che, sebbene ci siano meno novit&#224; tra cui scegliere,<strong> gli utenti mobile sono pi&#249; disposti che mai a spendere </strong>per i giochi che riescono a catturare e mantenere il loro interesse nel tempo. </p>

<p>Il 2024 ha quindi delineato un mercato mobile in cui i grandi successi consolidati prosperano e monetizzano con grande efficacia, mentre per le nuove proposte diventa sempre pi&#249; arduo emergere e conquistare una fetta di pubblico significativa.</p></div>