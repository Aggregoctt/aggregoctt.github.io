---
author: HDblog.it
canonical_url: https://www.hdblog.it/huawei/articoli/n619021/harmonyos-pericolo-sicurezza-usa-avviso-huawei/
date: '2025-05-20T09:05:00'
excerpt: L'OS di Huawei Ã¨ ora anche su PC.
image: assets/media/zgtYf6Wt2JvjFvCz4QVr-A-vCgeJY33jvYQ0o0YafBUeQ.webp
source: hdblog
tags:
- Sicurezza
- Huawei
title: 'HarmonyOS va fermato: appello USA agli alleati per fermare lo spionaggio della
  Cina'
---
<div><p><strong>HarmonyOS</strong> va bloccato: lo dicono i legislatori statunitensi, convinti che <a href="https://www.hdblog.it/harmony-os/">il sistema operativo di Huawei</a> possa essere utilizzato dal governo cinese come <strong>strumento di spionaggio internazionale</strong>. La preoccupazione bipartisan &#232; stata comunicata in una lettera a firma del Rep. John Moolenaar e del Dem. Raja Krishnamoorthi della Commissione parlamentare per il partito comunista cinese inviata al Segretario di Stato Marco Rubio e al <a href="https://www.hdblog.it/mercato/articoli/n599733/donald-trump-detta-la-linea-alla-fcc/">presidente della FCC Brendan Carr</a>, in cui si esorta l'amministrazione a <strong>collaborare con i Paesi alleati</strong> per "impedire che HarmonyOS venga integrato nei dispositivi di tutto il mondo".</p>    <p>I legislatori ritengono che i dispositivi dotati <a href="https://www.hdblog.it/harmony-os/">di sistema operativo HarmonyOS</a> - non solo smarphone, ma anche tablet, veicoli connessi e ora anche computer - possano essere aggiornati inserendo nelle patch <strong>backdoor nascoste </strong>per raccogliere i dati degli utenti e per favorire una sorta di <strong>autoritarismo digitale</strong> da parte del governo di Pechino:</p>

<blockquote>
<p>Il governo degli Stati Uniti dovrebbe esaminare a fondo l'architettura e il codice sorgente di HarmonyOS e assicurarsi che i nostri alleati e partner in tutto il mondo siano a conoscenza del controllo di Huawei, e quindi del Partito Comunista Cinese, su HarmonyOS. [...] dovremmo usare la diplomazia e la condivisione di informazioni per incoraggiare la comunit&#224; globale a continuare a utilizzare sistemi operativi affidabili.</p>
</blockquote>

<p>Recentemente il Bureau of Industry and Security statunitense <a href="https://www.hdblog.it/huawei/articoli/n618473/usa-chip-huawei-intelligenza-artificiale-nvidia/">ha dichiarato</a> che intende adottare un approccio pi&#249; rigoroso nei confronti dei chip <a href="https://www.hdblog.it/ia/">di intelligenza artificiale</a> prodotti all'estero, specificando nelle nuove linee guida che l'impiego dei processori <strong>Ascend di Huawei</strong> rappresenterebbe una <strong>violazione delle norme statunitensi sul controllo delle esportazioni</strong>.</p>    </div>