---
author: HDblog.it
canonical_url: https://www.hdblog.it/games/articoli/n618959/syberia-remastered-annunciato-ufficialmente/
date: '2025-05-19T16:25:00'
excerpt: Il gioco sarà disponibile nel corso del 2025 su PC, PS5 e Xbox Series X|S.
image: assets/media/b3DIGKlUu86sooMCfZE74A-OvPyUa2uDVdogQUlFPBeMw.webp
source: hdblog
tags:
- Games
title: 'Syberia Remastered è realtà: la leggendaria avventura grafica sta per tornare'
---
<div><p>Microids e Virtuallyz Gaming hanno annunciato totalmente a sorpresa<strong> l'arrivo di Syberia Remastered,</strong> edizione rimasterizzata della celebre <a href="https://www.hdblog.it/2013/12/27/syberia-sbarca-su-android-una-delle-migliori-avventure-grafiche-per-pc-firmata-microids/"><strong>avventura punta e clicca di Beno&#238;t Sokal</strong></a>. Il titolo sar&#224; disponibile nel <strong>quarto trimestre del 2025 </strong>per<strong> PC, PS5 </strong>e<strong> Xbox Series X|S.</strong></p>    <p>Si tratta di una <strong>nuova versione del primo capitolo </strong>della saga che include un comparto grafico aggiornato con<strong> personaggi ridisegnati</strong> ed <strong>ambientazioni ricreate in 3</strong>D. Ma non solo: Microids ha dichiarato di voler <strong>preservare l'essenza e lo stile del gioco originale</strong>, cercando, per&#242;, di migliorare al tempo stesso l&#8217;accessibilit&#224; e la fluidit&#224; dell&#8217;esperienza.</p>    <p>Proprio per questo motivo, lo studio ha spiegato di aver apportato anche delle<strong> migliorie sul fronte tecnico e ludico</strong> con l'introduzione di un'interfaccia aggiornata, <strong>una navigazione 3D pi&#249; immersiva,</strong> un <strong>sistema di controllo ottimizzato </strong>e un <strong>ripensamento degli enigmi</strong> messo a punto per offrire agli utenti un&#8217;esperienza pi&#249; intuitiva. Al momento, lo studio non ha ancora rilasciato un primo trailer del gioco. In compenso, possiamo almeno ammirare le <strong>prime immagini del titolo</strong> che mostrano alcuni degli scenari rivisitati. </p><p>Il primo Syberia racconta <strong>la storia di Kate Walker,</strong> una giovane e brillante avvocatessa di New York inviata in un remoto villaggio francese per concludere l'acquisto di una fabbrica di automi. Tuttavia, una volta giunta sul posto, Kate scopre che l'erede, <strong>Hans Voralberg</strong>, &#232; ancora vivo e partito per un viaggio alla ricerca di mammut leggendari verso una misteriosa terra chiamata <strong>Syberia</strong>.</p>    <p>Il primo titolo della saga di Beno&#238;t Sokal resta <strong>una delle pietre miliari del genere delle avventure grafiche</strong>. Impreziosita da una storia appassionate e da un comparto artistico illuminato, Syberia ha conquistato gli appassionati per la sua atmosfera malinconica, i personaggi splendidamente caratterizzati e i paesaggi onirici disegnati con lo stile unico di Sokal. Un <strong>grande ritorno</strong> che far&#224; sicuramente la gioia dei giocatori pi&#249; nostalgici e che sapr&#224; affascinare anche gli amanti dei punta e clicca che non hanno ancora avuto modo di recuperare il titolo. </p></div>