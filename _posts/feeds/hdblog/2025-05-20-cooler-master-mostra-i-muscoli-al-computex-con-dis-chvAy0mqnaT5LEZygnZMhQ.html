---
author: HDblog.it
canonical_url: https://www.hdblog.it/hardware/articoli/n619105/cooler-master-computex-case-dissipatori-3dhp-elite/
date: '2025-05-20T16:55:00'
excerpt: Arrivano in particolare i case Elite, economici ma di grande sostanza.
image: assets/media/chvAy0mqnaT5LEZygnZMhQ-8NJxXteGkxq99XirkJqglQ.webp
source: hdblog
tags:
- Windows
title: Cooler Master mostra i muscoli al Computex con dissipatori, case e schede video
---
<div><p><a href="https://www.hdblog.it/computex/">Al Computex 2025 di Taipei</a> <strong>Cooler Master fa una specie di grande ritorno</strong>: la veterana societ&#224; produttrice di case, dissipatori e altri componenti per PC &#232; finita un po&#8217; nelle retrovie della scena negli ultimi anni, forse anche per via dell&#8217;impegno nel mondo di server e datacenter, ma in occasione della fiera di Taipei &#232; arrivata con una line-up di tutto rispetto: soprattutto case e dissipatori, che possiamo definire evoluzioni e miglioramenti di brand e prodotti storici, ma anche una novit&#224; assoluta - le schede grafiche.</p>    <p>Per quanto riguarda i dissipatori per CPU, Cooler Master si riconferma come una <strong>grande sostenitrice dei sistemi ad aria</strong>, pi&#249; tradizionali, con buona pace delle soluzioni a liquido che ormai al giorno d&#8217;oggi sono praticamente lo standard. La principale novit&#224; sono le cosiddette 3DHP, o 3D Heatpipe, sviluppate appunto nel mondo server e che promettono temperature pi&#249; basse e rumore minore. Diversi i modelli, incluso il ritorno del V8, dissipatore imponente e con un design ispirato agli omonimi motori.</p><p><strong>Tra i case portati all&#8217;esposizione troviamo i MasterFrame</strong>, super modulari e ampiamente configurabili in base alle esigenze della build, e i nuovissimi Elite, che sono prodotti di qualit&#224; ma con un occhio di riguardo al prezzo. Elite &#232; anche il nome di una nuova serie di dissipatori AiO, disponibili in varianti da 240 e da 360 mm. Ritornano anche in produzione le ventole MasterFan Series, anche in variante XT con telaio in alluminio spesso per una minor rumorosit&#224;.</p>    <p><strong>Infine, dicevamo, le schede grafiche</strong>: Cooler Master ha realizzato due dissipatori custom per RTX 5090 e uno per 5080. La societ&#224; le aveva presentate gi&#224; qualche mese fa. La 5090 &#232; disponibile in variante &#8220;thick&#8221; e in variante &#8220;slim&#8221;: tutti e tre i dissipatori sono piuttosto imponenti e con uno stile estetico piuttosto particolare. Purtroppo, per&#242;, non sono acquistabili liberamente: sono rivolte al mercato degli assemblatori o system integrator, quindi l&#8217;unico modo per ottenerle &#232; comperando un computer preassemblato.</p></div>