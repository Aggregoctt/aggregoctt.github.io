---
author: HDblog.it
canonical_url: https://www.hdmotori.it/seat-elettrificazione-martorell-batterie-cupra-raval/
date: '2025-05-22T10:30:59'
excerpt: 'Seat: a Martorell nascono le batterie e la Cupra Raval elettrica'
image: assets/media/v_Ue_ZVz9R3HyM4MxZUxVg-eBl-mtY0ExZhlRzDTL_c6A.webp
source: hdblog
tags:
- Auto
title: 'Seat accelera sull&rsquo;elettrificazione: a Martorell batterie e scocche
  della Cupra Raval'
---
<div>
                            
                    
                                                                                                                                                                                                        
            
                        <p>Martorell si prepara a diventare il fulcro della produzione di veicoli elettrici urbani per il Gruppo Volkswagen. Seat, capofila del cluster Electric Urban Car del Brand Group Core (che include Volkswagen, &#352;koda, Seat, Cupra e Volkswagen Veicoli Commerciali), ha annunciato due avanzamenti chiave nel percorso verso l&#8217;elettrificazione: l&#8217;assemblaggio dei primi sistemi di batterie pre-serie e l&#8217;avvio della produzione delle parti di carrozzeria dei futuri modelli a zero emissioni, a partire dalla <a href="https://www.hdmotori.it/cupra-articoli-n614190-nuova-cupra-raval-ev-debutto-cosa-sappiamo/" target="_blank" rel="noopener">Cupra Raval</a>.</p>
 
<p>Il nuovo impianto di assemblaggio batterie di <strong>Martorell ha infatti sfornato i primi sistemi pre-serie</strong>, passo preliminare essenziale in vista della produzione industriale su larga scala prevista per il 2026. La struttura, in fase di completamento, rappresenta uno degli assi portanti della trasformazione industriale dell&#8217;azienda catalana. Con una superficie di 64.000 metri quadrati, l&#8217;impianto sar&#224; in grado di produrre <strong>fino a 300.000 batterie all&#8217;anno </strong>e fornir&#224; esclusivamente i modelli elettrici urbani del Brand Group Core, in particolare la Cupra Raval e la <a href="https://www.hdmotori.it/volkswagen-articoli-n614523-nuova-volkswagen-id2-immagini-anticipazioni/" target="_blank" rel="noopener">Volkswagen ID.2all</a>. L&#8217;investimento complessivo ammonta a 300 milioni di euro.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="l-8217-elettrico-parte-da-martorell">L&#8217;ELETTRICO PARTE DA MARTORELL</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        <br>
Al momento, la fase di pre-serie combina postazioni automatizzate e operazioni manuali, con l&#8217;obiettivo di testare e ottimizzare processi, tecnologie e layout produttivi. Una volta ultimato, <strong>l&#8217;impianto sar&#224; completamente automatizzato e impiegher&#224; circa 500 addetti.</strong> Un&#8217;infrastruttura logistica avanzata collegher&#224; lo stabilimento batterie alla linea di montaggio: un ponte lungo 600 metri con sistema di trasporto automatizzato garantir&#224; un flusso continuo e sincronizzato con i ritmi produttivi.
 
<p>Parallelamente, Seat ha avviato anche la produzione pre-serie delle <strong>prime componenti di carrozzeria della Cupra Raval utilizzando la nuova pressa PXL</strong>, installata a Martorell nel 2024. Si tratta di una tecnologia altamente efficiente, capace di stampare fino a 15 colpi al minuto per una capacit&#224; massima di quattro milioni di pezzi all&#8217;anno. La pressa consente la lavorazione di parti di grandi dimensioni e rientra nel pi&#249; ampio piano di ammodernamento dello stabilimento catalano, destinato a diventare uno dei poli pi&#249; avanzati d&#8217;Europa per la mobilit&#224; elettrica.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="una-spagna-alla-spina">UNA SPAGNA ALLA SPINA</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        <br>
Questi risultati confermano il ruolo strategico di Seat nel progetto Future: Fast Forward, promosso in sinergia con il Gruppo Volkswagen e i partner industriali, con l&#8217;obiettivo dichiarato di <strong>trasformare la Spagna in un hub continentale per la produzione di veicoli elettrici</strong>. Il 2025 sar&#224; un anno di transizione e consolidamento, mentre il 2026 segner&#224; l&#8217;inizio della produzione in serie della nuova gamma urbana a zero emissioni.<br>
A inaugurare la nuova era sar&#224; proprio <strong>Raval</strong>, sviluppata sulla piattaforma MEB con trazione anteriore. Pensata per un pubblico giovane e metropolitano. <strong>Cupra la definisce</strong> come modello compatto, accessibile, ma con ambizioni alte, che punta a rendere il passaggio all&#8217;elettrico una scelta carica di personalit&#224;, senza compromessi in termini di stile e piacere di guida.<br>
<a href="https://stampa.volkswagengroup.it/Press.aspx/DocumentDetail?d=11782" target="_blank" rel="noopener">FONTE</a>
    
                            
                            
    
                        
                        
                        
                            
                            
                        

        
    

    

</div>