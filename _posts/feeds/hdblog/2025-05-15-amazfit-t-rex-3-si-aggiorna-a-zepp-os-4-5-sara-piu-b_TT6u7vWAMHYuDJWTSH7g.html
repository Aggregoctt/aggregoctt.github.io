---
author: HDblog.it
canonical_url: https://www.hdblog.it/indossabili/articoli/n618542/amazfit-t-rex-3-zepp-os-45-novita/
date: '2025-05-15T10:05:00'
excerpt: Tutte le novità.
image: assets/media/b_TT6u7vWAMHYuDJWTSH7g-Jv8dpAwXGbcNT9BPrt5aZQ.webp
source: hdblog
tags:
- Accessori
title: 'Amazfit T-Rex 3 si aggiorna a Zepp OS 4.5: sarà più comodo fare sport'
---
<div><p>Con la nuova versione, lo smartwatch consente il <strong>download gratuito di tre tipologie di mappe</strong>: urbane con nome delle vie, topografiche con curve di livello e dedicate agli impianti sciistici. Grazie alla funzione &#8220;ritorna al punto di partenza&#8221;, ogni escursione diventa pi&#249; sicura, anche in territori sconosciuti. In modalit&#224; risparmio energetico, l&#8217;algoritmo assicura misurazioni precise delle distanze, anche tra palazzi alti o fitte foreste. Gli amanti del trail running potranno inoltre contare su un <strong>segnale GPS pi&#249; stabile</strong>.<br>
<br>
In pi&#249;, con Zepp OS 4.5, <strong>la modalit&#224; HYROX Race si dota dello &#8220;Rox Zone Monitor&#8221;</strong>, che registra il tempo trascorso tra il chilometro di corsa e la stazione di allenamento successiva. Si tratta, in soldoni, di un aiuto per gestire la gara nel dettaglio e migliorare ogni frazione di sforzo. Contestualmente,<strong> l&#8217;algoritmo di prontezza si evolve</strong>, fornendo stime pi&#249; accurate sul recupero fisico e mentale post&#8208;allenamento.<br>
<br>
L&#8217;assistente vocale <strong>Zepp Flow</strong> sfrutta poi l&#8217;<a href="https://www.hdblog.it/ia/">intelligenza artificiale</a> generativa per <strong>semplificare l&#8217;interazione</strong>: baster&#224; parlare in linguaggio naturale per inviare SMS su Android, rispondere a WhatsApp su iOS o trascrivere e riassumere note vocali. Anche il centro notifiche &#232; stato potenziato, e mostra immagini ingrandibili e distingue tra notifiche lette e non lette, con spazio fino a 3.000 caratteri di emoji. Ciliegina sulla torta, infine, <strong>la tastiera di sistema guadagna nuove dimensioni di caratteri e gesti rapidi</strong>: una semplice rotazione del polso espande automaticamente il messaggio sul display.</p>    <p>Insomma, Amazfit T-Rex 3 consolida la sua leadership tra gli smartwatch rugged con l'aggiornamento a Zepp OS 4.5: potete acquistarlo su Amazon Italia <strong>al prezzo di circa 250&#8364;</strong>.</p></div>