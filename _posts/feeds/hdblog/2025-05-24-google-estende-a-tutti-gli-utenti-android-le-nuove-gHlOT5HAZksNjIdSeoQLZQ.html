---
author: HDblog.it
canonical_url: https://www.hdblog.it/google/articoli/n619547/gemini-live-android-condivisione/
date: '2025-05-24T08:05:00'
excerpt: 'Gemini Live: Google estende le funzioni gratuite di condivisione schermo
  e fotocamera'
image: assets/media/gHlOT5HAZksNjIdSeoQLZQ-xkQgRVsZdwYvDlDbmtW8QQ.webp
source: hdblog
tags:
- Android
- Google
title: Google estende a tutti gli utenti Android le nuove funzioni Live di Gemini,
  ora gratuite
---
<div><p>Google sta estendendo in maniera pi&#249; ampia una<a href="https://www.hdblog.it/google/articoli/n619108/gemini-live-fotocamera-schermo-android-ios/"> funzione annunciata durante il suo evento I/O 2025:</a> la possibilit&#224; per gli utenti Android di utilizzare gratuitamente la<strong> condivisione dello schermo e della fotocamera tramite <a href="https://www.hdblog.it/gemini-ai/">Gemini Live</a></strong><a href="https://www.hdblog.it/gemini-ai/">.</a> Dopo un periodo di distribuzione graduale iniziato anzitempo, a marzo, sempre pi&#249; persone stanno ricevendo l&#8217;avviso per attivare questa funzionalit&#224; direttamente dal proprio dispositivo.</p>    <p>La novit&#224; consiste nella possibilit&#224; di interagire con Gemini Live condividendo in tempo reale il contenuto dello schermo o ci&#242; che inquadra la fotocamera. Anche noi abbiamo notato iniziato a notare un messaggio che invita a &#8220;Condividere la fotocamera o lo schermo con Gemini Live&#8221;, il quale introduce nuovi pulsanti all&#8217;interno dell&#8217;interfaccia a schermo intero. &#200; anche possibile attivare la condivisione dallo strato fluttuante di Gemini, accessibile da qualsiasi app o schermata del telefono.</p>    <p>Una volta abilitata la funzione, &#232; possibile parlare con Gemini mentre si scorre un'app o una pagina web: l<strong>'assistente interpreta il contesto visivo per fornire risposte pi&#249; pertinenti</strong>. Ogni volta che si attiva o si interrompe la condivisione, il telefono vibra, e un semplice swipe sul pannello delle notifiche consente di fermare tutto in qualsiasi momento.</p><p>Quando invece &#232; attiva la fotocamera, &#232; possibile cliccare a display sull'oggetto d'interesse, per focalizzare l'attenzione dell'assistente. Google consiglia di mantenere movimenti stabili per ottenere i risultati migliori, e permette anche di passare rapidamente dalla fotocamera posteriore a quella frontale con un pulsante dedicato.</p>    <p>Questa funzionalit&#224; &#232; solo un primo passo verso una maggiore integrazione tra Gemini e le app principali di Google. Nelle prossime settimane, infatti, sar&#224; possibile usare Gemini Live per compiere azioni dirette all&#8217;interno di app come Calendar, Maps, Keep e Tasks. Un esempio? Parlare con Gemini Live di una serata con amici e vedere comparire automaticamente un evento nel proprio calendario, oppure chiedere un consiglio culinario e ottenere indicazioni dettagliate tramite Google Maps.</p>    <p>Tutto questo anticipa quanto visto in anteprima con Project Astra, l&#8217;iniziativa con cui Google mira a dare all&#8217;assistente la capacit&#224; di interagire pi&#249; profondamente con lo smartphone, trasformandolo in un vero e proprio collaboratore digitale.</p>    <p><strong>Anche gli utenti Apple iniziano a vedere comparire queste funzioni su iPhone e iPad</strong>, ma l&#8217;estensione completa della disponibilit&#224; su iOS &#232; ancora in corso. Il rilascio proseguir&#224; gradualmente nelle prossime settimane.</p></div>