---
author: HDblog.it
canonical_url: https://www.hdblog.it/tecnologia/articoli/n619144/misteriosa-scia-bianca-cielo-usa/
date: '2025-05-21T11:10:00'
excerpt: Una scia luminosa ha attraversato il cielo durante unâ€™improvvisa tempesta
  geomagnetica
image: assets/media/ppRZe-iuoeYIkYkYehFjHA-vWPS-j0BP1qY8jBt9IrRgA.webp
source: hdblog
tags:
- Tecnologia
title: 'Misterioso bagliore bianco nei cieli USA: di che si trattava? | Video'
---
<div><p>Nella notte del 17 maggio, il cielo sopra gran parte degli Stati Uniti ha regalato uno spettacolo inatteso: <strong>mentre le <a href="https://www.hdblog.it/aurore-boreali-australi/">aurore boreali</a> dipingevano l&#8217;orizzonte con tonalit&#224; di rosa e viola, un&#8217;intensa scia bianca ha solcato il firmamento</strong>, lasciando perplessi e incantati numerosi osservatori. L&#8217;evento, immortalato in diverse localit&#224; tra Colorado, New Mexico e Kansas, ha generato una pioggia di congetture tra appassionati di astronomia e semplici curiosi.</p>    <p><strong>All&#8217;origine del fenomeno c&#8217;era una doppia coincidenza</strong>: da un lato, una<strong> tempesta geomagnetica di media intensit&#224;</strong>, classificata G2, che ha generato aurore visibili ben pi&#249; a sud del consueto; dall&#8217;altro, il passaggio di un razzo lanciato dalla Cina poche ore prima. La tempesta &#232; stata innescata da un&#8217;espulsione di massa coronale (CME) partita il 12 maggio dal Sole, e arrivata sulla Terra in maniera parzialmente imprevista: inizialmente si pensava che la traiettoria avrebbe mancato il nostro pianeta, ma una parte dell&#8217;eiezione ha colpito l&#8217;atmosfera terrestre, intensificando le attivit&#224; aurorali.</p>    <p>Proprio mentre i cieli si illuminavano, sopra Crestone, in Colorado, il fotografo Mike Lewinski ha notato qualcosa di ben diverso da una semplice aurora: "Una scia luminosa, simile a un rientro atmosferico, &#232; apparsa all&#8217;improvviso e ha attraversato il cielo dall&#8217;alto fino all&#8217;orizzonte", ha raccontato. Le immagini, pubblicate su Flickr, mostrano <strong>un bagliore bianco netto che si staglia contro il cielo colorato dell&#8217;aurora</strong>.</p>          <p>Inizialmente si &#232; pensato a STEVE, un raro fenomeno atmosferico associato all&#8217;aurora boreale, ma l&#8217;origine si &#232; rivelata molto pi&#249; concreta. A circa un&#8217;ora da quell&#8217;osservazione, <strong>la compagnia privata cinese Landscape aveva lanciato il razzo Zhuque-2E dal centro spaziale di Jiuquan.</strong> A bordo, sei satelliti tra cui uno a radar e altri con scopi scientifici. La scia bianca osservata sopra gli Stati Uniti sarebbe stata causata dalla fase superiore del razzo durante una manovra di rilascio dei carichi o una combustione di deorbitazione a circa 250 chilometri di altitudine.</p>    <p>La conferma &#232; arrivata dall&#8217;astronomo Jonathan McDowell, che su X ha attribuito la visibile nube luminosa proprio al passaggio del secondo stadio del Zhuque-2 sopra l&#8217;area dei "Four Corners", l&#8217;intersezione tra Colorado, Utah, New Mexico e Arizona. I dati orbitali hanno infatti confermato il passaggio del razzo in quel preciso momento e luogo.</p><p><strong>Anche altri fotografi, come Derick Wilson e Tyler Schlitt, hanno immortalato la scena da</strong> New Mexico e Kansas. Wilson ha descritto l&#8217;apparizione come "il bagliore pi&#249; intenso mai visto nel cielo notturno", mentre Schlitt ha inizialmente pensato a un evento raro come STEVE, salvo poi scoprire che si trattava ancora una volta di un razzo cinese. Curiosamente, lo stesso Schlitt aveva gi&#224; osservato un fenomeno simile esattamente un anno prima, sempre causato da un lancio della stessa nazione.</p>    <p>Questi episodi non sono nuovi per chi scruta il cielo: <strong>i lanci di SpaceX, ad esempio, hanno spesso generato spirali luminose</strong> o nubi di gas che sembrano fenomeni paranormali. Anche se spiegabili scientificamente, la loro comparsa improvvisa e spettacolare continua a sorprendere e affascinare. Questa volta, per&#242;, l&#8217;effetto &#232; stato amplificato dalla coincidenza con un&#8217;aurora gi&#224; di per s&#233; rara in quelle latitudini, offrendo una combinazione celeste pi&#249; unica che rara.</p></div>