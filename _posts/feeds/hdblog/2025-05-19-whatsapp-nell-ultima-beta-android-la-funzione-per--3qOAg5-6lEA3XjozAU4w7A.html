---
author: HDblog.it
canonical_url: https://www.hdblog.it/smartphone/articoli/n618869/whatsapp-aggiornamenti-canali-novita/
date: '2025-05-19T08:45:00'
excerpt: La versione numero 2.25.17.7 in rollout per gli utenti beta
image: assets/media/3qOAg5-6lEA3XjozAU4w7A-Fo_elU4gNYNtmo6u4zz_4Q.webp
source: hdblog
tags:
- Android
title: WhatsApp, nell'ultima beta Android la funzione per salvare i messaggi dei canali
---
<div><p><a href="https://www.hdblog.it/whatsapp/"><strong>WhatsApp</strong> beta per</a> Android si aggiorna, la versione presente sul Play Store di Google pronta al download per chi fa parte o vuole far parte del programma beta &#232; la numero 2.25.17.7. La principale novit&#224; introdotta dagli uomini di Meta che diventa disponibile per alcuni beta tester con la versione in rollout &#232; la possibilit&#224; di <strong>contrassegnare come importanti</strong>, quindi con una "stellina", <strong>gli aggiornamenti dei canali. </strong></p>    <p>La segnalazione &#232; degli attenti colleghi di wabetainfo.com, i quali precisano che alcuni utenti di WhatsApp beta per Android ottengono la novit&#224; con la versione 2.25.17.7, mentre altri potrebbero avere la stessa novit&#224; con la versione beta precedente. Si tratta di un'introduzione importante per chi usa i canali WhatsApp, &#232; intuibile: se in precedenza un messaggio di un canale ritenuto importante finiva "perso" tra i vari aggiornamenti del canale stesso, e per ritrovarlo in un secondo momento occorreva scorrere tra le decine di aggiornamenti inviati poi dallo stesso canale, adesso, contrassegnandolo come importante, dunque con la "stellina", lo si pu&#242; <strong>ritrovare rapidamente nella sezione dedicata ai messaggi importanti</strong>.</p><p>Un "design", quello ideato dai tecnici di WhatsApp e <strong>in test agli utenti che utilizzano la beta Android</strong>, che consente di tenere traccia di post importanti come annunci, dettagli su eventi o altre informazioni rilevanti che vengono condivise tramite i canali. Peraltro, gli aggiornamenti salvati, oltre a finire nell'elenco dei salvati specifico di quel canale, vengono <strong>inclusi in una panoramica pi&#249; ampia di tutti i contenuti contrassegnati come importanti</strong>, cio&#232; in un elenco globale degli aggiornamenti "importanti" accessibile dal menu a tendina della scheda Aggiornamenti. <strong>Una sorta di "hub" globale</strong> che raccoglie e mostra tutti gli aggiornamenti dei canali contrassegnati come importanti provenienti da i diversi canali, rendendo pi&#249; facile per gli utenti recuperarli in pochi passaggi. </p>    <p>La possibilit&#224; di attribuire una stella agli aggiornamenti dei canale migliora significativamente l'usabilit&#224;, eliminando la "noia" di dover scorrere lunghe liste di messaggi per trovare quello che si ritiene importante. Inoltre, <strong>questa funzione &#232; progettata per mantenere la pertinenza</strong>, poich&#233; gli utenti devono seguire un canale per poter attribuire una stella ai suoi aggiornamenti. In altri termini, se si decide di non seguire pi&#249; un canale, tutti gli aggiornamenti di quel canale che in precedenza erano stati contrassegnati con una stella verranno automaticamente rimossi dall'elenco degli aggiornamenti salvati, e ci&#242; garantisce che questo elenco rifletta sempre gli interessi dell'utente in quel periodo.</p>    <p>Pochi giorni fa <strong>un'altra versione beta per Android</strong>, la numero 2.25.16.16, ha introdotto un'opzione che permette di ricondividere e inoltrare gli aggiornamenti di stato pubblicati dai propri contatti, funzionalit&#224; finora assente nell'app di messaggistica istantanea pi&#249; popolare al mondo. I <a href="https://www.hdblog.it/android/articoli/n618369/whatsapp-novita-condivisione-stati/">dettagli nell'articolo dedicato</a>.</p></div>