---
author: HDblog.it
canonical_url: https://www.hdblog.it/games/articoli/n618566/f1-25-requisiti-sistema-pc/
date: '2025-05-15T14:55:00'
excerpt: Meglio cos√¨?
image: assets/media/ni5hcJVvO0FfrRJ4HOM9ow-Ckg2DBY46qGnHgVfbjNvVA.webp
source: hdblog
tags:
- Games
title: F1 25 fa pensare che i requisiti per PC stiano sfuggendo un po' di mano
---
<div><p>Secondo il grafico di EA, <strong>qualsiasi risoluzione superiore ai 1080p richiede almeno una RTX 3080 Ti ed in alcuni casi una RTX 5080</strong>. La nuova colonna dedicata alla VR raccomanda proprio queste GPU, oppure la AMD Radeon RX 7900 XT, per raggiungere i 90 fps a 2K per occhio &#8211; in linea con le prestazioni del Meta Quest 2 e 3 S. I giocatori che utilizzano ancora GPU quasi decennali, come la NVIDIA GTX 1060 o la AMD Radeon RX 580, possono ottenere 60 fps a 1080p, ma solo con il preset grafico &#8220;basso&#8221;.</p>    <p><strong>Per il 4K e oltre</strong>,<strong> EA afferma che una RTX 4090 o 5090</strong>, abbinata a 32 GB di RAM di sistema, pu&#242; garantire gameplay in 8K a 60 fps con upscaling bilanciato e frame generation attivati, al netto del fatto che, usare il frame generation per arrivare a 60 fps in un gioco di corse, potrebbe influire sensibilmente sui tempi di risposta.</p>    <p><strong>Il dato pi&#249; curioso &#232; per&#242; riservato alla nuova opzione di path tracing</strong>, disponibile con il preset grafico &#8220;Ultra Max&#8221;, che richiede una RTX 4080 Super, RTX 5080 o RX 7900 XTX solo per raggiungere i 60 fps a 1080p con upscaling. Questa funzione mira a simulare con precisione illuminazione, ombreggiature e riflessi basati su location reali.</p>    <p>Detto ci&#242;, si spera che questo capitolo migliori sensibilmente quello dell'anno scorso, il cui eccessivo sapore di "more of the same" aveva deluso le aspettative. Infatti, tra le novit&#224; di gameplay di F1 25 ci sono<strong> AI migliorata</strong>,<strong> layout delle piste aggiornati e nuove funzionalit&#224; nelle diverse modalit&#224;</strong>. Gli sviluppatori hanno usato il LIDAR per ricreare con maggiore accuratezza le piste reali e hanno introdotto le prime piste invertite della serie. Nella modalit&#224; gestione del team, i giocatori possono ora scoprire, reclutare e scegliere tra pi&#249; piloti. Una nuova modalit&#224; include anche personaggi tratti dal <a href="https://www.hdblog.it/formula-1/articoli/n611894/film-f1-trailer-brad-pitt/">prossimo film su F1</a> con <strong>Brad Pitt</strong>.</p>    </div>