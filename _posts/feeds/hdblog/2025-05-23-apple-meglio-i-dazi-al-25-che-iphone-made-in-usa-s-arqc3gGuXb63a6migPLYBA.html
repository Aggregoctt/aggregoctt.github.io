---
author: HDblog.it
canonical_url: https://www.hdblog.it/smartphone/articoli/n619540/apple-iphone-dazi-usa-fabbriche-produzione/
date: '2025-05-23T17:35:00'
excerpt: Il noto analista di TF Securities offre la sua opinione sull'ultima "sparata"
  di Trump. Che naturalmente potrebbe raddoppiare la posta domani...
image: assets/media/arqc3gGuXb63a6migPLYBA-LlaL4EU1uqUyje0HwmJaVA.webp
source: hdblog
tags:
- Apple
title: Apple, meglio i dazi al 25% che iPhone Made in USA secondo Ming-Chi Kuo
---
<div><p><a href="https://www.hdblog.it/apple/articoli/n619502/trump-usa-dazi-ue-europa-minaccia-apple-iphone/">Poche ore fa Trump ha minacciato Apple</a> di applicare <a href="https://www.hdblog.it/dazi-usa/">dazi</a> al 25% su tutti gli iPhone venduti negli USA e non prodotti negli Stati Uniti (nel frattempo ha anche minacciato l&#8217;Europa con dazi al 50%, per non farsi mancare niente). Secondo Ming-Chi Kuo, per&#242;, per Apple <strong>sarebbe ancora pi&#249; conveniente assorbire il costo dei dazi che produrre i suoi dispositivi in patria</strong>. Il noto analista di TF Securities non elabora pi&#249; di tanto, con un messaggio piuttosto conciso su Twitter.</p>

<blockquote>
<p>Dal punto di vista dei ricavi, per Apple &#232; molto meglio assorbire l'impatto di dazi del 25% sugli iPhone venduti nel mercato statunitense che spostare le linee di assemblaggio degli iPhone negli Stati Uniti.</p>
</blockquote><p>Si sa, con Trump si riduce sempre tutto all&#8217;ipotetico e all&#8217;imponderabile per via del suo stile di comunicazione e per quanto rapidamente/frequentemente abbia dimostrato di cambiare le carte in tavola, in questo secondo mandato molto pi&#249; che nel primo. &#200; facile immaginare come <strong>la costruzione di fabbriche negli USA possa richiedere un gran quantitativo di tempo</strong>, peraltro &#232; doveroso ricordare che le fabbriche non sono nemmeno di Apple ma di partner strategici come Foxconn e Pegatron (che hanno anche altri clienti).</p>    <p>Apple dovrebbe poi avere a che fare con stipendi molto, molto pi&#249; elevati per gli operai; solo quelli farebbero lievitare i costi di produzione in modo significativo. <strong>Per contro, nulla vieta a Trump di alzare la posta</strong> e minacciare dazi al 30, 40, 50%... 1000%, perch&#233; no. Basta vedere cos&#8217;&#232; successo con la Cina. Se una delle due parti non ha limiti o filtri in un negoziato, tutto pu&#242; succedere.</p><p>"Apple dovrebbe poi avere a che fare con stipendi molto, molto pi&#249; elevati per gli operai; solo quelli farebbero lievitare i costi di produzione in modo significativo"</p><p>lo hanno capito tutti che si produce in oriente, e presto in medioriente, semplicemente per questo motivo. Ma quali competenze? Ma quali abilit&#224;? Noi occidentali, soprattutto europei, siamo i pi&#249; grandi inventori al mondo da quando esiste questo pianeta, ancora oggi chiamano gli occidentali per affrontare i pi&#249; importanti progetti ingegneristici mondiali. Diciamo le cose come stanno, si produce in Cina, in India, in Vietnam ecc ecc solo perch&#233; un operaio cinese prende 300 euro al mese mentre un europeo o un americano dovrebbero prendere 10 volte tanto perch&#233; nessuno ci supera in termini di competenze, nessuno</p></div>