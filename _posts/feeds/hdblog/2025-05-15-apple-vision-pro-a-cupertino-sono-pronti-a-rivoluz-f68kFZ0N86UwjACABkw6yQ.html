---
author: HDblog.it
canonical_url: https://www.hdblog.it/apple/articoli/n618488/apple-vision-pro-scorrimento-oculare-gurman/
date: '2025-05-15T06:17:00'
excerpt: L'indiscrezione arriva da Mark Gurman di Bloomberg.
image: assets/media/f68kFZ0N86UwjACABkw6yQ-SHZ0foIzds7YFnbdaRAgIw.webp
source: hdblog
tags:
- Apple
title: 'Apple Vision Pro: a Cupertino sono pronti a rivoluzionare le modalit√† di interazione'
---
<div><p><a href="https://www.hdblog.it/visore-apple/">Apple Vision Pro</a> nasce come un prodotto sperimentale: a Cupertino non si aspettavano di poter sfondare subito sul mercato. E per questo i lavori nel nuovo settore continuano: <a href="https://www.hdblog.it/indossabili/articoli/n615135/apple-vision-pro-2-glass-visore-economico-quando/">pare che all'orizzonte ci siano due visori</a>, uno stand-alone e pronto a raccogliere quindi l'eredit&#224; del modello attuale, e un altro invece pi&#249; leggero ed economico che funzioner&#224; come appendice di dispositivi esterni. Oltre al fronte hardware, importantissimo &#232; anche quello dello sviluppo software: ed &#232; proprio su questo aspetto che si soffermano le ultime indiscrezioni riportate da Mark Gurman di Bloomberg, una delle voci pi&#249; attive ed autorevoli sulla mela morsicata.</p><p>Guarda mamma, senza mani. Secondo Gurman, infatti, con la prossima versione del sistema operativo dedicato ai visori, ovvero visionOS 3, Apple implementer&#224; una nuova modalit&#224; di navigazione all'interno del sistema operativo<strong>: per navigare nell'interfaccia basteranno gli occhi</strong>. Attualmente, infatti, l'interazione con il Vision Pro prevede di fissare con lo sguardo un elemento sullo schermo, e per&#242; poi eseguire un gesto manuale per "tapparlo". L'introduzione dello<strong> scorrimento oculare</strong> rappresenterebbe una naturale evoluzione, portando l'esperienza utente a un livello superiore di intuitivit&#224;, rendendola decisamente pi&#249; comoda ed immediata.</p>    <p>Gurman anticipa che Apple avrebbe previsto di integrare questa capacit&#224; di scorrimento con gli occhi in tutte le applicazioni native del Vision Pro, e starebbe sviluppando delle API (interfacce di programmazione per applicazioni) per consentire anche agli sviluppatori di terze parti di implementare la stessa funzionalit&#224;.</p><p>Il Vision Pro &#232; dotato di diverse telecamere interne, primariamente utilizzate per il tracciamento preciso del movimento degli occhi e per la scansione dell'iride, un sistema di autenticazione biometrica avanzato. A conforto della previsione avanzata da Gurman, va notato che Apple ha gi&#224; sperimentato con il tracciamento oculare anche su altri dispositivi del suo ecosistema. Ad esempio, iPhone e iPad integrano una funzione di accessibilit&#224; che permette agli utenti di controllare un puntatore sullo schermo seguendo il movimento degli occhi: con questa feature &#232; possibile navigare con lo sguardo e poi fissare un punto specifico per simulare un "tap".</p><p>Il debutto di visionOS 3 &#232; previsto in occasione della prossima <a href="https://www.hdblog.it/wwdc/">Worldwide Developers Conference (WWDC)</a>, l'evento annuale dedicato agli sviluppatori Apple il cui inizio &#232; fissato luned&#236; 9 giugno. L'introduzione dello scorrimento oculare potrebbe rappresentare una delle novit&#224; pi&#249; significative di questa nuova versione del sistema operativo, aprendo nuove prospettive per l'interazione immersiva offerta dal Vision Pro, e potenzialmente ridefinendo il modo in cui gli utenti fruiscono dei contenuti digitali in contesti di realt&#224; mista.</p></div>