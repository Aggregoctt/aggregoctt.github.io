---
author: HDblog.it
canonical_url: https://www.hdmotori.it/mercedes-amg-in-arrivo-la-prima-gt-coupe-elettrica-foto-spia/
date: '2025-05-20T14:30:24'
excerpt: 'Addio benzina La Mercedes-AMG GT Coup&eacute; diventa elettrica: cosa aspettarsi'
image: assets/media/1BZF-3umlkFN_S6jz9hcfQ-E9kAcY2uwNNdv35fUHJEBQ.webp
source: hdblog
tags:
- Auto
title: 'Mercedes-AMG: in arrivo la prima GT Coup√© elettrica. Foto spia'
---
<div>
                            
                    
                                                                                                                                                                
            
                        <p>Dopo le versioni a zero emissioni della <a href="https://www.hdmotori.it/prove/mercedes-benz-recensioni-n553623-mercedes-eqs-ricarica-ionity-plug-charge-prova/" target="_blank" rel="noopener">EQS berlina e della EQS SUV</a>, <strong>AMG</strong> si prepara a svelare il suo<strong> primo veicolo elettrico sviluppato da zero</strong> per le alte prestazioni. La presentazione ufficiale &#232; attesa per giugno 2025, ma nel frattempo i prototipi circolano gi&#224; su strada. Le ultime foto spia mostrano un esemplare ancora camuffato ma equipaggiato con fari e fanali posteriori nella configurazione definitiva. Le firme luminose coincidono con quelle gi&#224; viste a maggio, quando la casa di Affalterbach ha confermato il debutto del nuovo modello, ancora privo di nome.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="elettrica-e-veloce">ELETTRICA E VELOCE</h2>
    
    
                
    
                        
                        
                        
                            
                            
                        

            
                        
<p>L&#8217;auto riprende <strong>la formula della GT Coup&#233; a quattro porte</strong>, ma si distingue per dettagli che segnalano l&#8217;evoluzione verso un&#8217;impostazione elettrica. Tra questi, spiccano uno sportello per la ricarica collocato sul lato posteriore del passeggero e un&#8217;ala posteriore attiva, progettata per migliorare la stabilit&#224; aerodinamica alle alte velocit&#224; e capace di fungere da freno ad aria. I cerchi non sono ancora definitivi, e il prototipo calza pneumatici estivi ad alte prestazioni forniti da Michelin.<br>
    
                            
                            
    
                        
                        
                        
                            
                            
                        

            
                            
                            
                            
    
                                                             
 

 

 

             
                        
                        
                            
                            
                        

            
                        <br>
Altri elementi interessanti includono le maniglie a filo con la carrozzeria, i finestrini privi di cornice e l&#8217;assenza del tergilunotto, una scelta gi&#224; vista sulle versioni ibride e plug-in della GT Coup&#233;. La linea del tetto ricorda da vicino la concept car Vision AMG, e tutto lascia pensare che si tratti di una berlina sportiva a cinque porte con portellone posteriore, fedele al layout liftback della gamma. All&#8217;interno, i paddle al volante suggeriscono la presenza di controlli per la frenata rigenerativa o per simulare cambi marcia virtuali, a beneficio dell&#8217;esperienza di guida.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="i-motori">I MOTORI</h2>
    
    
                
    
                        
                        
                        
                            
                            
                        

            
                        
<p>Sul fronte tecnico, restano ancora molte incognite. La piattaforma e la capacit&#224; del pacco batterie non sono state rese note, ma ci si attende <strong>un significativo passo avanti rispetto alla EQS AMG</strong>, che si ferma a 400 volt e 315 miglia di autonomia dichiarata (pi&#249; di 500 chilometri). Il tutto grazie alla presenza della architettura a 800 volt, capace di garantire ricariche pi&#249; rapide e una percorrenza maggiore.</p>
 
<p>Per quanto riguarda la potenza, <a href="https://www.hdmotori.it/mercedes-amg-nuovo-suv-elettrico-1000-cv-foto-spia/" target="_blank" rel="noopener">la nuova elettrica</a> dovrebbe superare ampiamente i 649 CV e 950 Nm della AMG EQS, che con la modalit&#224; Race raggiunge temporaneamente<strong> 751 CV e 1.020 Nm</strong>. Il segreto potrebbe risiedere nei motori elettrici sviluppati da YASA Limited, societ&#224; inglese controllata da Mercedes. Ognuno di questi propulsori a flusso radiale pesa solo 24 kg e pu&#242; erogare fino a 473 CV e 800 Nm. In configurazione dual motor si arriverebbe a 946 CV, ma un layout tri- o quad-motor potrebbe facilmente spingere la potenza a quota 1.000.</p>
 
 
    
                            
                            
    
                        
                        
                        
                            
                            
                        

        
    

    

</div>