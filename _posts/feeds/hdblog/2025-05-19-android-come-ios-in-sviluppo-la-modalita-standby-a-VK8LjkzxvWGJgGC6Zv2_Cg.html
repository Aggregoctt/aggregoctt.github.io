---
author: HDblog.it
canonical_url: https://www.hdblog.it/smartphone/articoli/n618913/android-modalita-standby-google/
date: '2025-05-19T10:45:00'
excerpt: 'Google lavora a una modalità Standby per Android: indizi in Android 16 e
  nei Play Services'
image: assets/media/VK8LjkzxvWGJgGC6Zv2_Cg-XnvNBkF5qji_ym0JqQ4Exg.webp
source: hdblog
tags:
- Android
- Google
title: 'Android come iOS: in sviluppo la modalità Standby anche sugli smartphone Google'
---
<div>
	
				<p>Google starebbe lavorando a una nuova funzione per Android che trasformerebbe gli smartphone in smart display, in modo analogo alla <a href="https://www.hdblog.it/smartphone/articoli/n570483/apple-ios-ipados-17-ufficiale/">Modalit&#224; Standby introdotta da Apple su iOS 17</a>. Indizi in tal senso arrivano da alcune stringhe di codice scoperte all'interno di <a href="https://www.hdblog.it/android-16/">Android 16</a>, oltre a un recente aggiornamento dei Google Play Services, che menziona una funzione legata alla modalit&#224; standby. Si tratterebbe di <strong>un'evoluzione <a href="https://www.hdblog.it/google/articoli/n551355/android-13-novita-non-documentate/">dell'attuale Hub Mode</a></strong>, adattata per i telefoni e potenziata con il<strong> supporto ai widget della schermata di blocco.</strong></p>

DAL CAST ALLA MODALIT&#192; HUB<p>Tutto parte da <strong>una nota presente nel changelog di Google Play Services v25.18</strong>, dove si fa riferimento a una nuova funzione che consente di "utilizzare Cast su dispositivi compatibili con la modalit&#224; standby", specificando che si tratta di dispositivi [Phone]. Questo lascia intendere che Google stia preparando una modalit&#224; per<strong> consentire agli smartphone Android di comportarsi come display intelligenti</strong>, proprio come fa attualmente il Pixel Tablet in modalit&#224; Hub.</p>    <p>Sebbene la formulazione non sia del tutto chiara, l'esclusione di dispositivi come Google TV, speaker e smart display gi&#224; compatibili con Google Cast fa ipotizzare che la novit&#224; sia destinata specificamente agli smartphone, almeno a quelli dotati di alcune capacit&#224; tecniche come il supporto a Chromecast integrato e la modalit&#224; Hub. Finora, gli smartphone Android non sono stati abilitati come ricevitori Cast principalmente per motivi di esperienza utente, dato che <strong>in assenza di un sistema di ricarica magnetica</strong> restano per lo pi&#249; in verticale anche quando appoggiati su una base</p>QI2 E RICARICA MAGNETICA<p><a href="https://www.hdblog.it/smartphone/articoli/n603621/ricarica-wireless-qi2-magneti/"><strong>La diffusione dello standard di ricarica wireless Qi2</strong></a> sta per&#242; cambiando le carte in tavola. <strong>Basato su un sistema magnetico simile al MagSafe di Apple</strong>, il Qi2 permette una disposizione orizzontale pi&#249; stabile dei dispositivi Android, facilitando l'adozione di una modalit&#224; standby a pieno schermo. Al momento, esiste un solo smartphone Android compatibile con Qi2, ma <strong>Samsung ha confermato l'arrivo di un dispositivo compatibile nel corso dell'anno</strong>, e Google ha ribadito pi&#249; volte il proprio impegno per estendere il supporto a Qi2 in tutto l'ecosistema Android, contribuendo anche allo sviluppo dello standard Qi v2.2 che promette velocit&#224; superiori ai 15W.</p>    <p>Non ci sono ancora conferme ufficiali, ma &#232; plausibile che i <a href="https://www.hdblog.it/google-pixel-10/">Pixel 10</a>, attesi nei prossimi mesi, possano includere il supporto a Qi2 o <strong>addirittura al nuovo Qi v2.2,</strong> anche in virt&#249; delle recenti ottimizzazioni software e hardware portate avanti da Google in questo ambito.</p>ANDROID 16 QPR1<p>Un altro elemento chiave &#232; rappresentato dall'introduzione dei <strong>widget nella schermata di blocco prevista per <a href="https://www.hdblog.it/smartphone/articoli/n618365/android-16-qpr1-beta-material-3-expressive/">Android 16 QPR1</a></strong>, la prima release trimestrale dell'aggiornamento. Questa funzione<strong> sar&#224; parte integrante della modalit&#224; Hub</strong>, che Google sta ottimizzando specificamente per i telefoni. In questo scenario, la modalit&#224; Hub si configura come l'equivalente Android della Standby Mode di iOS, con la possibilit&#224; di passare dinamicamente tra widget interattivi, orologi, cornici fotografiche e altre visualizzazioni a tutto schermo, quando il dispositivo &#232; in carica e in orizzontale.</p>    <p>A rafforzare l'ipotesi arriva anche una nuova stringa trovata nel codice di Android 16: global_action_standby. Si tratta di un pulsante denominato "Standby" destinato al menu delle azioni globali (il power menu), che dovrebbe attivare proprio la combinazione di screensaver e widget, <strong>completando cos&#236; il quadro funzionale</strong> della futura modalit&#224; Standby per Android.</p> 

	
				


 


	
				 
			
	
			</div>