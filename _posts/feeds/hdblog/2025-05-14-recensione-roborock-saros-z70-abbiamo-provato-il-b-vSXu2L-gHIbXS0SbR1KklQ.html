---
author: HDblog.it
canonical_url: https://www.hdblog.it/casa/recensioni/n618425/roborock-saros-z70-test-prova-prezzo/
date: '2025-05-14T19:00:00'
excerpt: Il settore dei Robot per la pulizia della casa sta evolvendo a una velocit&agrave;
  incredibile e in meno di due anni abbiamo visto innovazioni importanti che riguardano
  mappatura, riconoscimento...
image: assets/media/vSXu2L-gHIbXS0SbR1KklQ-2txHu96bA6PaYztJ38Kx2g.webp
source: hdblog
tags:
- Video Recensione
title: 'Recensione Roborock Saros Z70: abbiamo provato il Braccio Robot | Video'
---
<div>
	
				<p>Il settore dei Robot per la pulizia della casa sta evolvendo a una velocit&#224; incredibile e in meno di due anni abbiamo visto innovazioni importanti che riguardano mappatura, riconoscimento oggetti, sollevamento, estensione spazzole, superamento ostacoli e potenze di aspirazione sempre maggiori.</p>    <p>Roborock, azienda leader del settore e con tantissimi prodotti presenti nel proprio portafoglio, ha deciso di sorprendere tutti lanciando una soluzione originale e particolarmente affascinante: <strong>un braccio robotico estensibile</strong>. <a href="https://www.hdblog.it/casa/articoli/n611376/roborock-saros-10-10r-italia-disponibili-prezzi/">Vista in anteprima qualche mese fa,</a> tra pochi giorni arriva ufficialmente sul mercato e abbiamo avuto la fortuna di poterla provare con un po' di anticipo mossi anche da tanta curiosit&#224;.</p>    <p>Ecco quindi la <strong>recensione del Roborock Saros Z70, il primo aspirapolvere autonomo con braccio robotizzato.</strong></p>DESIGN E CARATTERSTICHE
						<p>Saros Z70 &#232; probabilmente il Roborock con il design pi&#249; ricercato e accattivante che abbiamo avuto modo di provare fino ad oggi. Sfruttando finiture diverse, Z70 &#232; elegante e molto gradevole da vedere. Sia il Robot, sia la base sono accomunati da una finitura nera che si alterna ad una colorazione argento molto sobria ma che riesce a conferire modernit&#224; al prodotto.</p>    <p>Non far&#224; sicuramente brutta figura in un salotto e sar&#224; un dispositivo che probabilmente non vorrete nascondere. Tutti gli assemblaggi sono ottimi e sebbene la plastica sia l'elemento che contraddistingue tutto il Robot, le finiture sono eccellenti e anche la resistenza ai graffi &#232; ottima (dopo circa 3 settimane di prova).</p><p>Z70 &#232; ovviamente un prodotto top di gamma e, sebbene abbia soluzioni tecniche molto particolari, la scheda tecnica &#232; super completa e praticamente non manca nulla.</p>PULIZIA E FUNZIONALIT&#192;
						<p><strong>Roborock Saros Z70 rinuncia a qualcosa?</strong> La risposta &#232; no e anche se ad un primo impatto sembra "mancare un LiDar" superiore, l'azienda ha in realt&#224; integrato talmente tanti sensori e fotocamere che di fatto la mappatura &#232; cos&#236; precisa da essere migliore rispetto a molti competitor con tecnologia laser.</p>    <p>Il vantaggio di questa soluzione &#232; principalmente uno: <strong>Z70 &#232; spesso 7,98mm e riesce a passare in spazi davvero bassi </strong>andando quasi a sfiorare la superficie superiore sotto cui sta operando. Di fatto, nella categoria non ultra slim, &#232; l'unico Robot che &#232; risuscito a pulire sotto lo zoccolino della mia cucina (immagine sotto).</p><p>Tutto senza rinunciare ad una mappatura estremamente precisa della casa, ad un riconoscimento degli oggetti esemplare e ad una navigazione estremamente precisa che consente di sfiorare muri, battiscopa ed oggetti per non lasciare sporco praticamente da nessuna parte.</p>    <p>Il tutto ovviamente con tutte le ultime tecnologie e quindi con i moci controrotanti che, sul lato destro, possono estendersi per arrivare oltre al diametro esterno del corpo del Robot. Stessa cosa avviene per la spazzolina frontale che esce e rientra in modo automatico a seconda del mobile e della situazione.</p><p>I moci ovviamente sono sollevabili, si staccano automaticamente a seconda delle vostre impostazioni e possono essere lavati e asciugati direttamente dalla basetta a 80&#176;. Proprio il sistema di pulizia della basetta l'ho trovato eccellente ed in grado di pulire davvero efficacemente i panni una volta terminata la pulizia della casa.</p>    <p><strong>Aria calda e asciugatura a 80&#176;</strong> fanno poi la differenza ed evitano odori e proliferazione di batteri. </p><p>Come vedete dalle immagini, il vassoio che pulisce i moci non solo ha un sistema a griglia per la pulizia, ma spruzza acqua e lava meccanicamente i panni. Inoltre si smonta e toglie in un attimo se avete bisogno di pulirlo.</p><h2>MODALITA' DI PULIZIA</h2><p>Grazie all'applicazione estremamente ben fatta, &#232; possibile impostare Z70 in modo completamente personalizzato. Le opzioni sono talmente tante che sarete in grado di modificare ogni possibile aspetto e qualunque comportamento durante la pulizia e in base alla stanza. Alcuni esempi principali non esaustivi:</p>

<ul>
	<li>Gestione lavaggio o aspirazione differenziato per stanza, zona, orario o giorno</li>
	<li>Gestione solo lavaggio o solo aspirazione</li>
	<li>Gestione tappeti con sollevamento moci, aspirazione, aumento potenza, lavaggio, evitamento completo</li>
	<li>Gestione soglie o barriere con possibilit&#224; di superamento fino a 3cm su singolo scalino</li>
	<li>Gestione aspirazione e poi lavaggio</li>
	<li>Modifica della potenza per ogni stanza o ambiente sia di quantit&#224; di acqua sia di potenza aspirazione</li>
	<li>Gestione oggetti con foto reali o solo presenza</li>
	<li>Programmazione completa per orari, giorni o intervalli</li>
	<li>Mappa personalizzabile, visualizzazione 3D, riconoscimento mobili, supporto multipiano</li>
	<li>Gestione Remota, controllo remoto robot e controllo remoto Braccio Robotico</li>
	<li>Assistente vocale completo, compatibilit&#224; Google, Alexa e Matter.</li>
</ul><p>Se per&#242; non volete investire tempo, provare tutte le funzionalit&#224; e gestire manualmente stanze, pavimenti e avere tutte le opzioni che rispecchiano perfettamente la vostra casa, <strong>potete affidarvi all'intelligenza artificiale. Z70 </strong>infatti potr&#224; funzionare in modo completamente autonomo riconoscendo tappeti, superfici, ostacoli, stanze e sporco. Dopo la prima mappatura scegliete lo Smart Plan e Saros continuer&#224; a migliorare dettagli, mobili e gestione della pulizia ad ogni passaggio. </p>    <p>Dopo poche pulizie far&#224; in automatico il percorso migliore andando a pulire per prima cosa le zone che ha trovato mediamente pi&#249; sporche e gestendo in totale autonomia la pulizia, aspirazione e lavaggio. Un modo estremamente efficace per chi non vuole addentrarsi in tutte le configurazioni possibili.</p>BRACCIO ROBOTIZZATO
						<p>Fatte le premesse del caso, arriviamo al punto forte dello Z70: il braccio robotico. Si tratta di un sistema davvero efficace in grado di offrire un valore aggiunto che potrebbe tornare utile in pi&#249; occasioni. Sebbene non sia una rivoluzione necessaria, l'ingegnerizzazione &#232; estremamente interessante in quanto, pur diminuendo leggermente la capacit&#224; del serbatoio della polvere integrato nel robot, il braccio non elimina alcuna funzionalit&#224; a Z70.</p>    <p><strong>Come funziona? In due modi: automatico o manuale.</strong></p><p>Nel primo caso tutte le operazioni sono gestite dal Saros. Una volta incontrato un oggetto, questo verr&#224; riconosciuto, fotografato se avete l'opzione attiva e verr&#224; spostato nel caso in cui il Robot giudichi l'oggetto idoneo allo spostamento. Allo stato attuale viene riconosciuta la carta, calzini, scarpe e ciabatte di vario tipo ma tutto &#232; in sviluppo e miglioramento. </p>    <p>Riconosciuta la ciabatta (per esempio), il Robot la sposter&#224; alla fine della pulizia che sta compiendo e pulir&#224; dove non era potuto passare. Finita la pulizia <strong>prender&#224; la ciabatta e la porter&#224; in una zona di conservazione da voi definita e che pu&#242; essere anche il cestino dato in dotazione</strong>.</p><p>Il sistema &#232; super efficace e mi ha veramente supito. Non solo il Robot riconosce la posizione dell'oggetto, ma si mette in modo da poterlo prendere al primo tentativo. Se per qualche motivo la presa non andasse a buon fine, si sposter&#224; ripetendo l'operazione.</p>    <p><strong>Il braccio ha un sistema di chiusura e snodo veramente elaborato e permette di arrivare praticamente ovunque e ha una resistenza eccellente, una pinza davvero robusta e una capacit&#224; di sollevamento sorprendente. </strong></p><p>Se deciderete di giocare col braccio, e quindi lo userete in modo manuale, vi piacer&#224; sapere che oltre alla gestione remota del Robot con la possibilit&#224; di vedere tramite la telecamera frontale dello stesso, <strong>&#232; possibile passare alla videocamera presente sul braccio per avere una visuale POV come se foste sopra alla pinza che prende l'oggetto.</strong></p><p>In questo modo, sfruttando il sistema di controllo remoto completo, potrete fare qualunque cosa e spostare oggetti manualmente anche se il Robot non li avesse riconosciuti come "idonei alla presa automatica". </p>    <p>Va da s&#233; che in mano ad un adulto goliardico o ad un ragazzino, questo sistema diventa super divertente e dall'assicurato effetto WoW. </p><p>Senza dilungarmi troppo rispondo per&#242; ad una domanda: <strong>serve davvero?</strong></p>    <p>Dopo tutte le prove effettuate, posso confermare che si tratta di una soluzione interessante e che funziona sicuramente bene, ma che si limita a casi d'uso piuttosto stretti. Da un lato poter pulire anche dove c'&#232; una scarpa &#232; utile ma non sono quei 30cm quadrati che fanno la differenza e, si spera, siate ordinati e non abbiate sempre oggetti in giro per casa. Dall'altro diventa molto utile se quella scarpa o calza dovesse ostruire il passaggio del robot verso una stanza. In quel caso solo spostando l'oggetto Z70 pu&#242; continuare la pulizia dove altri si fermerebbero. </p><p>Ho voluto comunque sfidare il braccio e non ho mai trovato limiti se non la dimensione dell'oggetto sollevato. Se infatti prenderete una maglietta (manualmente perch&#233; non la farebbe in automatico), &#232; probabile che questa vada ad oscurare alcuni sensori poggiandosi sulla superficie del robot. In questo caso Z70 si fermer&#224; e non proseguir&#224; la marcia perch&#233; non in grado di riconoscere il mondo intorno a lui. Casi limite che per&#242; dimostrano come l'azienda abbia pensato anche alla sicurezza impedendo al Saros di effettuare movimenti e operazioni potenzialmente "fuori controllo".</p>BASETTA ED EFFICACIA PULIZIA
						<p>Come accennato all'inizio, la basetta &#232; bella e completa. Serbatoio da 4 litri per acqua pulita, 3 per acqua sporca, serbatoio universale per detergente e grande sacchetto per la polvere. Rulli e sistema di lavaggio moci eccezionale e un design gradevole. </p>    <p>Il tutto a conferma della cura nella realizzazione che garantisce un'efficacia nella pulizia seconda davvero a pochi.</p><p>Rullo, panno vibrante o mocio &#232; una questione di pavimento e di "filosofia" e quindi &#232; difficile dirvi quale sia la soluzione migliore. Quello che possono garantire &#232; che Z70 pulisce ogni angolo, ogni superficie e ogni zona in modo praticamente perfetto. Aspira tutto, anche sui tappeti aumentando la potenza, bagna in modo uniforme e toglie anche macchie leggermente secche (non incrostate ovviamente). </p>    <p>Il riconoscimento cavi e oggetti &#232; praticamente perfetto e non troverete mai il robot incastrato. Grazie alla potenza delle ruote e al sistema di sollevamento completo, Saros si toglier&#224; sempre da situazioni complesse e non andr&#224; mai sopra cavi anche piccoli e di colore simile a quello del vostro pavimento.</p>CONCLUSIONE
						<p><strong>Roborock Saros Z70 arriver&#224; in Italia il 20 maggio</strong> con un prezzo di lancio di &#8364; 1.699 valido fino al 2 giugno sull&#8217;e-shop Roborock e Amazon. Successivamente sar&#224; venduto a &#8364; 1.799. Si tratta di un prezzo in linea con la completezza, caratteristiche, unicit&#224; e competitor. Una cifra follemente alta in senso assoluto ma che deve essere vista in ottica futura: nessuno si aspetta vendite incredibili per questo prodotto ma &#232; un modo per lanciare una tecnologia che, tra due o tre anni, potrebbe arrivare in fasce di prezzo inferiori. </p>    <p>Per chi non pu&#242; o non vuole spendere cifre cosi alte per pulire la propria casa, certamente Roborock non &#232; un'azienda senza opzioni e nel proprio portafoglio ha tantissimi prodotti adatti ad ogni esigenza. Probabilmente la fascia media tra i 400 e 700&#8364; a seconda dell'offerta &#232; quella che oggi consiglierei per efficacia, equilibrio e completezza.</p>
	 
	 

	<p class="cat_video-recensioni">
		
		<span class="toplabel">Video recensione</span>
		09 Mag
	</p>

	 
	 

	<p class="cat_recensioni">
		
		<span class="toplabel">Recensione</span>
		21 Mar
	</p>

	 
	 

	<p class="cat_video-recensioni">
		
		<span class="toplabel">Video recensione</span>
		13 Set
	</p>

	 
	 

	<p class="cat_video-recensioni">
		
		<span class="toplabel">Video recensione</span>
		18 Apr
	</p>
VIDEO  

	
				


 


	
				 
			
	
			</div>