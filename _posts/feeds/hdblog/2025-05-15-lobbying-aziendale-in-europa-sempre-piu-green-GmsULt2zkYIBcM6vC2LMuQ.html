---
author: HDblog.it
canonical_url: https://www.hdblog.it/green/articoli/n618517/lobbying-aziendale-sempre-piu-green/
date: '2025-05-15T11:15:00'
excerpt: Un’analisi condotta da InfluenceMap ha evidenziato che le aziende europee
  stanno esercitando una pressione sempre maggiore per ottenere azioni decise sul
  clima.
image: assets/media/GmsULt2zkYIBcM6vC2LMuQ-fDrw4XW7ukkjEXRuhjuQEQ.webp
source: hdblog
tags:
- Articolo
title: Lobbying aziendale in Europa sempre più green
---
<div><p>Un&#8217;analisi condotta da <strong>InfluenceMap</strong> ha evidenziato che <strong>le aziende europee stanno esercitando una pressione sempre maggiore per ottenere azioni decise sul clima</strong>. Su 200 delle maggiori aziende europee, la quota di imprese il cui lobbying &#232; allineato agli obiettivi climatici globali &#232; cresciuta dal 3% nel 2019 al 23% nel 2025. Parallelamente, la percentuale di aziende considerate ostili alla transizione climatica &#232; scesa dal 34% al 14%. </p>    <p>Inoltre, il rapporto sottolinea che oltre la met&#224; della aziende analizzate &#232; parzialmente allineata con i percorsi di decarbonizzazione. Venetia Roxburgh, analista di InfluenceMap - organizzazione no-profit che tiene traccia del lobbying aziendale - ha dichiarato: </p>

<blockquote>
<p>Coloro che si organizzano per opporsi alla transizione energetica raggiungono una grande importanza in tutto il dibattito pubblico. Tuttavia, questa ricerca dimostra che c&#8217;&#232; una maggioranza pi&#249; grande e pi&#249; silenziosa che sostiene la decarbonizzazione e guida il progresso attraverso la politica climatica. </p>
</blockquote><p>L&#8217;impegno delle aziende europee nelle politiche climatiche sono state analizzate attraverso diversi canali, ossia dalle dichiarazioni ufficiali e i documenti di consultazione dell&#8217;UE fino ai post sui social media. Maggiore peso &#232; stato dato <strong>alle dichiarazioni dei dirigenti e ai contributi formali su politiche specifiche</strong>, con particolare attenzione alle prove pi&#249; recenti.</p>    <p>I risultati mostrano che una parte sempre pi&#249; consistente del settore aziendale sta sostenendo attivamente politiche favorevoli al clima. <a href="https://www.hdblog.it/mercato/articoli/n517686/cambio-clima-europa-green-deal-2050-zero-emissioni/"><strong>Quando la Commissione europea ha lanciato il Green Deal</strong></a>, solo un&#8217;azienda su quattro esercitava un lobbying almeno parzialmente in<strong> linea con gli obiettivi dell&#8217;Accordo di Parigi</strong>, mentre al 2025, questa quota &#232; raddoppiata.</p><p>Tre le aziende meno attive <strong>troviamo le associazioni di settore</strong>. La percentuale di quelle allineate o parzialmente allineate agli obiettivi climatici &#232; cresciuta solo dal 2% nel 2019 al 12% nel 2025, molto al di sotto del livello raggiunto dalle singole imprese. A riguardo Roxburgh ha affermato: </p>

<blockquote>
<p>Le associazioni industriali nell&#8217;UE sembrano combattere una battaglia persa contro l&#8217;ondata di azioni aziendali positive sulle politiche climatiche. Devono rivalutare con urgenza le loro priorit&#224; se <strong>vogliono continuare ad agire come veri rappresentanti della maggioranza </strong>della loro appartenenza. </p>
</blockquote><p>Per quanto riguarda, invece, le aziende che hanno il punteggio peggiore in termini di lobbying climatico troviamo: </p>

<ul>
	<li><strong>PGE </strong>(utility polacca)</li>
	<li><strong>OMV</strong> (produttore austriaco di petrolio e gas)</li>
	<li><strong>Repsol</strong> (azienda spagnola di energia)</li>
	<li><strong>Enag&#224;s</strong> (operatore spagnolo di trasporto energetico)</li>
	<li><strong>Lufthansa</strong> (compagnia aerea tedesca)</li>
</ul>



<p>Enag&#224;s &#232; stata criticata per sostenere un ruolo prolungato del gas fossile e per aver cercato di indebolire le norme sulla rilevazione delle perdite di metano, mentre Lufthansa &#232; stata citata per il suo lobbying contro il mandato UE sui <a href="https://www.hdmotori.it/green/articoli/n617610/aviazione-crisi-climatica-pochi-progressi-allarme/" target="_blank">carburanti sostenibili </a>per l&#8217;aviazione e l&#8217;inclusione totale del trasporto aereo nel sistema di scambio delle quote di emissione. </p>

	
				


</div>