---
author: HDblog.it
canonical_url: https://www.hdblog.it/tecnologia/articoli/n619008/plasma-droni-efficienza-volo/
date: '2025-05-20T17:05:00'
excerpt: Un generatore al plasma sui droni cinesi migliora la portanza e riduce il
  consumo
image: assets/media/yK3k4rfd9lfiVFkCSY4ttw-dFkeuInECPjAZS-39dPOpw.webp
source: hdblog
tags:
- Tecnologia
title: 'Generatori al plasma sui droni: miglioreranno l’efficienza di volo dell’88%'
---
<div><p>Volare ad alta quota per ore con consumi ridotti potrebbe diventare realt&#224; grazie a una <strong><a href="https://www.hdblog.it/curiosita-scientifiche/">nuova tecnologia sperimentata </a>dai ricercatori cinesi</strong>. Un gruppo di scienziati del China Aerodynamics Research and Development Centre (CARDC), con sede nella provincia di Sichuan, ha testato un sistema in grado di <strong>migliorare sensibilmente l&#8217;efficienza aerodinamica dei droni utilizzando la generazione di plasma direttamente sulle ali</strong>. Secondo quanto riportato, i test condotti in galleria del vento mostrano <strong>un aumento dell&#8217;efficienza del rapporto portanza-resistenza fino all&#8217;88%</strong>, permettendo di mantenere il volo anche a velocit&#224; ridotte.</p>    <p>L&#8217;idea alla base di questa innovazione si fonda sulla manipolazione del flusso d&#8217;aria attorno alle superfici alari. Attraverso un generatore capace di emettere 16.000 volt e ionizzare l&#8217;aria 8.000 volte al secondo, si creano particelle cariche che migliorano l&#8217;aderenza dell&#8217;aria alle ali. In condizioni normali, quando un drone rallenta &#8212; ad esempio da 15 a 8 metri al secondo (circa da 54 a 29 km/h) &#8212; la portanza cala bruscamente e il rapporto portanza-resistenza pu&#242; ridursi di oltre il 60%. Tuttavia, con l&#8217;azione del plasma, l&#8217;aria rimane pi&#249; aderente alle superfici, evitando la separazione del flusso e mantenendo la capacit&#224; di volo.</p>    <p>Questo &#232; particolarmente rilevante per i droni noti come HALE (High-Altitude Long-Endurance), progettati per operare sopra i 10.000 metri di quota e per missioni di lunga durata. A tali altitudini<strong> l&#8217;aria &#232; molto pi&#249; rarefatta, e mantenere la portanza diventa una sfida tecnica non indifferente</strong>. Droni come l&#8217;americano RQ-4 Global Hawk o il cinese CH-9, che possono restare in volo fino a 40 ore, potrebbero beneficiare di un simile miglioramento nelle prestazioni aerodinamiche, con un impatto diretto sulla durata delle missioni e sul risparmio energetico.</p><p>Tuttavia, l&#8217;introduzione del plasma porta con s&#233; anche alcune complessit&#224;. Il fenomeno <strong>genera infatti dei vortici chiamati &#8220;vortici al plasma&#8221;, che possono causare instabilit&#224;</strong>, specialmente in fase di salita o nelle manovre brusche. Per contrastare questo effetto, gli scienziati del CARDC stanno sviluppando un sistema di controllo a ciclo chiuso, una sorta di autopilota specifico per regolare in tempo reale l&#8217;intensit&#224; del plasma in base al comportamento del velivolo.</p>    <p>I ricercatori ipotizzano che lo stesso principio possa essere applicato anche a velivoli civili, veicoli spaziali e, pi&#249; in generale, a tutti quei mezzi che operano in atmosfere rarefatte o condizioni difficili. Inoltre, in un contesto globale sempre pi&#249; attento alla sostenibilit&#224; energetica, una tecnologia capace di ridurre i consumi e migliorare l&#8217;efficienza di volo potrebbe diventare un elemento chiave per l&#8217;aviazione del futuro.</p>    <p>Il team guidato da Zhang Xin, scienziato senior del laboratorio statale di aerodinamica, sottolinea l&#8217;importanza della ricerca anche per il ruolo crescente dei droni in missioni civili, come la sorveglianza del territorio, il monitoraggio ambientale e le operazioni di emergenza.</p></div>