---
author: HDblog.it
canonical_url: https://www.hdblog.it/tecnologia/articoli/n618610/garmin-smartwatch-forerunner-cardiofrequenzimetro/
date: '2025-05-15T16:55:00'
excerpt: Pensati per gli atleti interessati alle prestazioni.
image: assets/media/LCdU87X-LXVK9yBQyD6OhA-Ne-bJ7oO6RZfzYDqoyGi7Q.webp
source: hdblog
tags:
- Tecnologia
title: Garmin presenta due nuovi smartwatch Forerunner e un cardiofrequenzimetro
---
<div><p>Si chiamano <strong>Forerunner 570</strong> e<strong> Forerunner 970</strong> i nuovi smartwatch presentati oggi da <a href="https://www.hdblog.it/fotografia/articoli/n615107/garmin-varia-vue-faro-dashcam-bici/"><strong>Garmin</strong></a>. Sono dei dispositivi indossabili con <strong>GPS integrato</strong> pensati<strong> per la corsa e il triathlon</strong> e che includono dunque strumenti di allenamento avanzati, con informazioni sul recupero, allenamenti personalizzati e molto altro ancora. Dotati di <strong>display AMOLED,</strong> sono ancora pi&#249; luminosi che in passato e aggiungono un altoparlante e un microfono integrati. </p>    <p>Oltre a questi, c'&#232; spazio per <strong>HRM 600</strong>, un cardiofrequenzimetro progettato per aggiungere <strong>ulteriori dati sulle prestazioni e sulle modalit&#224; per migliorare il proprio allenamento</strong>. Un dispositivo da utilizzare da solo o in combinazione appunto con i nuovi smartwatch e altri gi&#224; esistenti per sfruttarne le potenzialit&#224;.</p><p>Andando a vedere un po' nel dettaglio i nuovi prodotti presentati, gli<strong> smartwatch Garmin Forerunner 570 e 970</strong> si presentano appunto con quello che viene definito<strong> il display pi&#249; luminoso di sempre </strong>per un indossabile della compagnia, con un pannello touchscreen vivace e un design a 5 pulsanti studiato per un accesso rapido alle principali funzioni.</p>    <p>Indirizzati ad un pubblico sportivo, specie per chi si allena ad alti livelli, i dispositivi includono dei <strong>piani di allenamento pensati per il Triathlon</strong>, che si adattano quotidianamente offrendo modifiche personalizzate in base a prestazioni, recupero e parametri di salute personali. Sar&#224; possibile creare <strong>allenamenti multisport</strong> passo dopo passo per creare una scheda adatta alle proprie esigenze.</p>    <p>Utilissimi anche in gara, con tanto di<strong> previsione del tempo di conclusione stimato</strong> fino al giorno della competizione, includono un <strong>altoparlante e microfono integrati</strong> con cui ricevere ed effettuare chiamate quando associati a uno smartphone compatibile. E tra le altre cose, la sera forniscono un <strong>report </strong>sulle ore di sonno necessarie, oltre ad allenamento, previsioni meteo ed eventi del giorno successivo.</p>    <p>Cosa cambia tra i due modelli? Il <strong>Forerunner 970</strong> potr&#224; vantare in esclusiva <strong>una lente in zaffiro robusta </strong>e antigraffio con lunetta in titanio, una<strong> torcia LED integrata</strong>, una maggior precisione sui dati relativi all'impatto che ha la corsa sul corpo e funzioni collegate al <strong>cardiofrequenzimetro HRM 600 </strong>che vedremo tra poco.</p><p>Il cardiofrequenzimetro <strong>Garmin HRM 600</strong> &#232; l'altra novit&#224; del giorno del produttore. Fornir&#224; agli utenti <strong>letture accurate della frequenza cardiaca</strong>, monitorandone anche la variabilit&#224; inviando queste informazioni a smartwatch, ciclocomputer e app Garmin compatibili. </p>    <p>Sono presenti alcune funzioni da utilizzare, come detto, in combinazione con il <strong>Forerunner 970</strong>: ad esempio la dinamica che analizza la <strong>perdita di velocit&#224; del passo nella corsa</strong>, in modo da aiutare i runner a migliorare la propria forma fisica con informazioni calcolate secondo la lunghezza del passo, l'oscillazione verticale e il bilanciamento del tempo di contatto con il suolo, quest'ultime disponibili anche con <strong>Forerunner 570</strong>. </p>    <p>In pi&#249;, il cardiofrequenzimetro &#232; dotato di una <strong>batteria ricaricabile che dura fino a 2 mesi </strong>con ogni carica, registrazione delle attivit&#224; complete di ogni allenamento e un cinturino facilmente regolabile a seconda delle proprie misure.</p></div>