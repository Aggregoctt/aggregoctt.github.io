---
author: HDblog.it
canonical_url: https://www.hdmotori.it/archer-fornitore-ufficiale-aerotaxi-giochi-olimpici-los-angeles-2028/
date: '2025-05-16T16:30:06'
excerpt: 'Archer Aviation: fornitore ufficiale di Air Taxi per le Olimpiadi e Paralimpiadi
  di Los Angeles 2028'
image: assets/media/xHSoqp4cKO_DpSDb4aHKAg-25U-AXHLJbQhN8-SPtWVcQ.webp
source: hdblog
tags:
- Auto
title: 'Archer: fornitore di aerotaxi per i Giochi Olimpici di Los Angeles 2028'
---
<div>
                            
                    
                                                                                                                                                                
            
                        <p><strong>Archer Aviation</strong>, azienda americana con sede produttiva a San Jose e Covington, &#232; stata selezionata come fornitore ufficiale di aerotaxi per i Giochi Olimpici e Paralimpici Los Angele 2028 e per il Team USA. L&#8217;accordo, reso noto da Archer in un comunicato ufficiale, prevede l&#8217;integrazione operativa del<a href="https://www.hdmotori.it/elettriche-articoli-n589715-archer-aviation-taxi-volanti-los-angeles/" target="_blank" rel="noopener"> velivolo eVTOL Midnight</a><strong> all&#8217;interno della complessa logistica dei Giochi</strong>, con l&#8217;obiettivo di trasportare VIP, fan e stakeholder tra i vertiporti strategicamente dislocati in citt&#224;, nonch&#233; di fornire supporto a servizi di sicurezza ed emergenza.</p>
<p>Il velivolo Midnight rappresenta la punta di diamante dell&#8217;offerta tecnologica di Archer. Si tratta di un aerotaxi elettrico pilotato, progettato per ospitare fino a quattro passeggeri. L&#8217;architettura del mezzo include dodici motori ed eliche disposti in configurazione ridondante, concepiti per garantire una sicurezza operativa paragonabile a quella dell&#8217;aviazione commerciale, secondo gli standard della Federal Aviation Administration (FAA). Una delle caratteristiche chiave &#232; la <strong>significativa riduzione del rumore rispetto agli elicotteri convenzionali</strong>, fattore rilevante per il trasporto urbano.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="per-mini-voli">PER MINI VOLI</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Nel corso dei Giochi, che attireranno oltre 15 milioni di visitatori e saranno trasmessi in tutto il mondo, Archer intende attivare <strong>una rete urbana di mobilit&#224; aerea con tempi di volo compresi tra i 10 e i 20 minuti</strong>. I vertiporti saranno posizionati in prossimit&#224; dei principali luoghi delle competizioni, tra cui il Los Angeles Memorial Coliseum e lo stadio di Inglewood, ma anche in hub nevralgici come l&#8217;aeroporto internazionale di Los Angeles (LAX), Santa Monica, Hollywood e Orange County. L&#8217;obiettivo, come dichiarato dal fondatore e CEO Adam Goldstein, &#232; quello di &#8220;trasformare il modo in cui le persone si spostano a Los Angeles&#8221; e lasciare un&#8217;impronta permanente nella mobilit&#224; statunitense.</p>
<p>La collaborazione con il comitato organizzatore dei Giochi prevede anche una presenza di rilievo durante le cerimonie e nella copertura mediatica di NBCUniversal, partner ufficiale della manifestazione, in occasione delle Olimpiadi invernali del 2026 e di quelle estive del 2028. Secondo Casey Wasserman, presidente del comitato LA28, l&#8217;accordo con Archer rientra in una strategia pi&#249; ampia di innovazione e sostenibilit&#224; <strong>per rinnovare profondamente l&#8217;esperienza olimpica</strong>, sia per il pubblico presente che per gli spettatori globali.</p>
  
            
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>