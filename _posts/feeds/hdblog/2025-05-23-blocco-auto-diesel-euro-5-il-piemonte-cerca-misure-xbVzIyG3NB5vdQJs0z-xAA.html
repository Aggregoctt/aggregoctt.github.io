---
author: HDblog.it
canonical_url: https://www.hdmotori.it/blocco-auto-diesel-euro-5-piemonte-misure-antismog-alternative/
date: '2025-05-23T04:30:33'
excerpt: Si sta lavorando a misure alternative che possano permettere di evitare il
  blocco auto diesel Euro 5
image: assets/media/xbVzIyG3NB5vdQJs0z-xAA-3CamE_YKdRXuqVLCeZsqFg.webp
source: hdblog
tags:
- Auto
title: Blocco auto diesel Euro 5, il Piemonte cerca misure antismog alternative
---
<div>
        
                                                                                
            
                        <p>Il <strong>blocco auto diesel Euro 5</strong> che scatter&#224; a partire dal mese di <strong>ottobre 2025</strong> in Piemonte e nelle altre regioni del Bacino Padano e cio&#232; Lombardia, Veneto ed Emilia Romagna, sta continuando <a href="https://www.hdmotori.it/blocco-auto-diesel-euro-5-nuove-limitazioni-ottobre-2025">a far molto discutere</a>. Con l&#8217;entrata in vigore di questa misura che coinvolger&#224; i <strong>comuni con pi&#249; di 30 mila abitanti</strong>, moltissimi cittadini rischiano di essere penalizzati e di non potersi pi&#249; spostare o quasi con la loro vettura. Nel solo Piemonte, si parla di circa <strong>290 mila veicoli che non potranno pi&#249; circolare</strong> in 18 citt&#224;, in tutti i capoluoghi di provincia ad accezione di Verbania e in gran parte della cintura torinese. Proprio per questo <strong>si sta cercando una via alternativa</strong> che possa scongiurare il blocco, fermo restando che il Governo si &#232; impegnato con l&#8217;UE per la riduzione dello smog. Come sottolinea <strong>Marnati Matteo</strong>, assessore all&#8217;ambiente della regione Piemonte, bisogna garantire la riduzione delle emissioni ma contestualmente non limitare totalmente la circolazione a centinaia di migliaia di lavoratori. Si tratta di una priorit&#224;.</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="blocco-auto-diesel-euro-5-proposte-alternative">BLOCCO AUTO DIESEL EURO 5: PROPOSTE ALTERNATIVE</h2>
    
    
                
    
                        
                        
                        
                            
                            
                        

            
                        
<p>La giunta della regione Piemonte starebbe quindi lavorando ad <strong>alcune proposte alternative per scongiurare il blocco auto diesel Euro 5</strong> che scatterebbe nel mese di ottobre. Proposte che sarebbero state discusse nei giorni scorsi con Lombardia, Veneto ed Emilia Romagna, le altre regioni del Bacino Padano. Si punterebbe quindi a bilanciare la mancata riduzione delle emissioni che si avrebbe con lo stop alla circolazione delle auto diesel Euro 5 con una serie di <strong>misure compensative</strong> che riguardano la mobilit&#224; e l&#8217;energia.</p>
 
 
    
    
                            
    
                        
                        
                        
                            
                            
                        

        
    

    

</div>