---
author: HDblog.it
canonical_url: https://www.hdblog.it/tecnologia/articoli/n618999/obot-cane-porti-cina-radiazioni/
date: '2025-05-20T16:45:00'
excerpt: Un quadrupede automatizzato ispeziona i container nei terminal di Foshan
  per rilevare minacce radioattive
image: assets/media/apVl5FJR6yGiIB1tAnEC8g-AhuNyceZROi_N8t2ngoX5A.webp
source: hdblog
tags:
- Tecnologia
title: Cina testa i primi robot canidi anti-radiazioni nei porti
---
<div><p>Un <a href="https://www.hdblog.it/robot/">cane robotico</a> dotato di sensori per la rilevazione delle radiazioni ha iniziato a essere utilizzato nei terminal di Foshan, nella provincia di Guangdong. La tecnologia, sviluppata su iniziativa della dogana di Guangzhou, <strong>sta trovando impiego nel Terminal merci di Zhujiang e nel porto di Beijiao, due snodi cruciali per la movimentazione di container in Cina.</strong></p>    <p>Il robot, lungo 65 centimetri e dotato di quattro zampe, &#232; <strong>attrezzato con dispositivi per la registrazione audio-visiva e un complesso sistema di sensori.</strong> Cinque moduli distinti gli consentono di identificare fonti radioattive, monitorare gas potenzialmente pericolosi, analizzare le condizioni ambientali come temperatura e umidit&#224;, e sorvegliare visivamente l&#8217;area. Questo lo rende particolarmente utile in situazioni dove la presenza umana sarebbe esposta a gravi pericoli.</p>    <p>In un recente test operativo, il cane robot ha analizzato un container sospetto al terminal Zhujiang, raccogliendo campioni in dieci punti prestabiliti. Grazie al confronto automatico con dati di riferimento, &#232; riuscito a<strong> localizzare con precisione la fonte radioattiva e misurarne l&#8217;intensit&#224;</strong>. Tutto ci&#242; senza che nessun operatore fosse costretto ad avvicinarsi direttamente alla potenziale minaccia, limitando cos&#236; l'esposizione umana a possibili effetti dannosi.</p><p>L&#8217;uso di robot in ambienti contaminati non &#232; una novit&#224;: gi&#224; in passato, dispositivi simili erano stati impiegati in <strong>situazioni critiche, come nel caso della centrale nucleare di Fukushima</strong>. Nel 2024, un braccio robotico lungo circa 22 metri e dal peso di 4,6 tonnellate &#232; stato impiegato per il recupero di campioni di combustibile radioattivo, dimostrando la validit&#224; di queste soluzioni per missioni estremamente delicate.</p>    <p>Tornando alla Cina, l&#8217;iniziativa &#232; stata illustrata da Li Longhai, vice responsabile per le attrezzature presso la dogana di Guangzhou. Ha sottolineato come, in precedenza, le ispezioni manuali comportassero l&#8217;esposizione prolungata degli operatori e una procedura lenta basata su griglie di rilevamento. Con l&#8217;impiego del cane robot, invece, le operazioni sono pi&#249; rapide, precise e sicure.</p>    <p>Visti i risultati promettenti, le autorit&#224; cinesi <strong>stanno valutando un'estensione del suo utilizzo ad altri ambiti portuali</strong>. Il robot potr&#224; essere impiegato anche per il <strong>pattugliamento delle strutture, il controllo dei container vuoti </strong>e le verifiche di routine sui carichi. Questa integrazione tra tecnologia e sicurezza potrebbe diventare un modello replicabile anche in altri contesti internazionali, dove il traffico merci &#232; intenso e la necessit&#224; di controlli efficaci &#232; prioritaria.</p></div>