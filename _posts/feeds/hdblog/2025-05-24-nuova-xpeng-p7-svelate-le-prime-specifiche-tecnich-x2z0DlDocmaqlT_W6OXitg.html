---
author: HDblog.it
canonical_url: https://www.hdmotori.it/nuova-xpeng-p7-2025-specifiche-tecniche-motore-cavalli-foto/
date: '2025-05-24T11:00:19'
excerpt: Emergono le prime specifiche tecniche della nuova Xpeng P7 che potrebbe arrivare
  anche in Europa
image: assets/media/x2z0DlDocmaqlT_W6OXitg-kBUovLRiFFR5efzfhYgkEA.webp
source: hdblog
tags:
- Auto
title: 'Nuova Xpeng P7, svelate le prime specifiche tecniche: tanta tecnologia e quasi
  600 CV'
---
<div>
        
                                                                                                                                                                                                                                                
            
                        <p>La <strong>nuova Xpeng P7</strong> sta arrivando e dopo le <a href="https://www.hdmotori.it/nuova-xpeng-p7-2025-anticipazioni-caratteristiche/">immagini ufficiali</a> condivise direttamente dalla casa automobilistica, <strong>arrivano i primi dettagli tecnici</strong> sulla nuova elettrica cinese. Come avevamo visto un paio di settimane fa, non si tratta di una semplice evoluzione del procedente modello e la nuova P7 <strong>potrebbe anche arrivare in Europa</strong> dove Xpeng sta portando avanti <a href="https://www.hdmotori.it/auto-articoli-n614867-xpeng-g6-g9-debutto-italia-anteprima/">un piano di espansione</a>. Le prime specifiche tecniche della nuova vettura non sono per&#242; state comunicate dalla casa automobilistica. Infatti, arrivano <strong>dal solito sito del Ministero dell&#8217;Industria e dell&#8217;Information Technology cinese (MIIT)</strong> che pubblica le informazioni delle vetture per cui &#232; stata chiesta l&#8217;omologazione. Grazie a quanto emerso, possiamo quindi farci un&#8217;idea pi&#249; precisa di quali saranno le specifiche della nuova Xpeng P7 e anche vedere alcune sue foto reali e non semplici render.</p>
 
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="xpeng-p7-dimensioni-e-motori">XPENG P7: DIMENSIONI E MOTORI</h2>
    
    
                
    
                        
                        
                        
                            
                            
                        

            
                        
<p>Nuova Xpeng P7 <strong>misura 5.017 mm di lunghezza, 1.970 mm di larghezza e 1.427 mm di altezza, con un passo di 3.008 mm</strong>. Il nuovo modello vanta anche angoli di attacco e di uscita rispettivamente di 13 e 14 gradi. Di serie dispone di cerchi da 20 pollici con pneumatici 245/45 R20 all&#8217;anteriore e 265/40 R20 al posteriore. In alternativa, sono disponibili cerchi da 21 pollici con penumatici 245/40 R21 e 275/35 R21.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        <br>
Passando ai powertrain, la <strong>versione base</strong> della nuova Xpeng P7 pu&#242; contare su di un singolo <strong>motore elettrico TZ230XY01E29X</strong> prodotto da Luxshare <strong>da 270 kW (367 CV)</strong> sull&#8217;asse posteriore. Il tutto &#232; alimentato da una batteria LFP di EVE Energy di capacit&#224; sconosciuta. Questo modello presenta un peso di 2.125 kg e raggiunge una velocit&#224; massima di <strong>230 km/h</strong>. C&#8217;&#232; poi una versione <strong>Long Range</strong> che dispone del medesimo motore ma alimentato da un pacco batterie NMC di CALB sempre di capacit&#224; non conosciuta. Pesa 2.090 kg e raggiunge la stessa velocit&#224; massima. Al vertice della gamma della nuova Xpeng P7 c&#8217;&#232; poi una versione <strong>dual motor</strong> che <strong>aggiunge un motore YS230XY01E29X prodotto da Xpeng da 167 kW (227 CV) sull&#8217;asse anteriore</strong>. La potenza totale del sistema arriva a <strong>437 kW (594 CV).</strong> La batteria &#232; di CALB, sempre NMC e anche in questo caso non conosciamo la capacit&#224;. L&#8217;auto ha un peso compreso tra 2.188 e 2.220 kg, a seconda della configurazione. La velocit&#224; massima &#232; di 230 km/h, mentre l&#8217;impianto frenante &#232; della Brembo.
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="xpeng-p7-ulteriori-informazioni">XPENG P7: ULTERIORI INFORMAZIONI</h2>
    
    
                
    
                        
                        
                        
                            
                            
                        

            
                        
<p>Dalle immagini condivise dal MIIT si possono osservare ulteriori dettagli sul nuovo modello elettrico a partire dalle sue <strong>forme da berlina-coup&#233;</strong>. La nuova auto pu&#242; anche essere equipaggiata con uno spoiler posteriore attivo, elementi opzionali in fibra di carbonio ed &#232; equipaggiata con <strong>portiere anteriori con apertura a forbice</strong>. Parlando del nuovo modello, Xpeng aveva raccontato che elemento importante sar&#224; il software ed in particolare le soluzioni integrate con l&#8217;intelligenza artificiale come l&#8217;avanzato sistema di assistenza della guida che utilizza una soluzione basata sulle telecamere come Tesla Vision.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="anche-in-europa">ANCHE IN EUROPA?</h2>
    
    
                
    
                        
                        
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>