---
author: HDblog.it
canonical_url: https://www.hdblog.it/smartphone/articoli/n618664/galaxy-s25-fe-soc-exynos-2400/
date: '2025-05-16T08:35:00'
excerpt: Nuove conferme per un vecchio SoC
image: assets/media/uKt59jSXxTwR4YeQ96zJRA-Gz5vc99evlEhloAPxe8NXA.webp
source: hdblog
tags:
- Android
- Samsung
title: 'Galaxy S25 FE: il SoC non sarà la novità più entusiasmante'
---
<div><p>I rumor attorno a <strong>Galaxy S25 FE</strong> cominciano ad intensificarsi e questo significa che, mese dopo mese, ci avviciniamo sempre di pi&#249; al momento in cui il nuovo medio-alto gamma di Samsung verr&#224; presentato ufficialmente. Solo pochi giorni fa abbiamo visto che <a href="https://www.hdblog.it/smartphone/articoli/n618484/galaxy-s25-fe-risolvere-problema-storico/">si &#232; cominciato a parlare di un comparto fotografico rinnovato</a>, tuttavia pare che lo stesso non si potr&#224; dire del SoC, stando ai primi avvistamenti di S25 FE su Geekbench riportati su X dall'informatore Abhishek Yadav.</p>    <p>Come possiamo notare dall'immagine proposta poco sotto, infatti, sembra proprio che Galaxy S25 FE - identificato dal numero modello <strong>SM-S731U</strong> - far&#224; affidamento sul vecchio SoC <strong>Exynos 2400</strong> che abbiamo visto sia sulla famiglia <a href="https://www.hdblog.it/schede-tecniche/samsung-galaxy-s24_i6223/">Galaxy S24</a> che su <a href="https://www.hdblog.it/schede-tecniche/samsung-galaxy-s24-fe_i6634/">S24 FE</a> (anche se in quest'ultimo caso si tratta di una variante downclockata), andando quindi a confermare le <a href="https://www.hdblog.it/smartphone/articoli/n616028/s25-fe-samsung-soc-quale/">indiscrezioni emerse in precedenza</a>.</p><p>Gli altri dettagli confermano la presenza di <strong>8 GB di RAM </strong>e, ovviamente, della GPU realizzata in collaborazione con AMD, ovvero la <strong>Xclipse 940</strong>, oltre al sistema operativo basato su <a href="https://www.hdblog.it/android-16/">Android 16</a> e quindi <a href="https://www.hdblog.it/samsung-one-ui-8-0/">One UI 8.0</a>. Quest'ultima informazione rafforza quanto emerso gi&#224; anche in altre occasioni riguardo il rilascio ravvicinato della prossima versione della UI Samsung, confermando quindi che anche un dispositivo di fascia medio-alta come S25 FE verr&#224; distribuito direttamente con la One UI 8.0, saltando del tutto la versione attuale.</p>    <p>Al momento non ci sono indicazioni riguardo le tempistiche di rilascio di S25 FE, tuttavia &#232; chiaro che ne sentiremo parlare sempre di pi&#249; nel corso dei prossimi mesi, quindi aspettiamoci maggiori dettagli a breve.</p></div>