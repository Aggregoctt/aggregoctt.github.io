---
author: HDblog.it
canonical_url: https://www.hdmotori.it/gp-imola-2025-verstappen-mondiale-mclaren/
date: '2025-05-19T08:00:23'
excerpt: 'GP Emilia-Romagna 2025: Verstappen vince a Imola, Leclerc accarezza il podio
  di casa'
image: assets/media/Lb6UjzK1cIVq_NBoAXZIpA-VfjSiueFyTSK-9-kYMRnlQ.webp
source: hdblog
tags:
- Auto
title: 'GP Imola 2025: Verstappen vince, ma il Mondiale parla McLaren'
---
<div>
                            
                    
                                                                                                                                                                                                                                                                                        
            
                        <p>Max <strong>Verstappen</strong> si rilancia nella corsa al titolo mondiale con una vittoria solida e autoritaria al Gran Premio dell&#8217;Emilia-Romagna e del Made in Italy, <strong>disputato sul circuito di Imola</strong>. In una gara segnata da due interruzioni dovute una alla Virtual Safety Car e una Safety Car vera e propria. Il tre volte iridato olandese ha saputo comunque imporsi con freddezza, capitalizzando al meglio un grande sorpasso iniziale con cui ha sorpreso Oscar Piastri al Tamburello. Per <strong>la Red Bull, che celebrava il 400&#176; GP in Formula 1</strong>, un ritorno al successo che interrompe il dominio McLaren e riporta Verstappen a 124 punti in classifica, ora a -22 da Piastri, apparso nella giornata di ieri sottotono.</p>
  
            
                        
                            
                            
                        

            
                        
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="mondiale-gia-8217-assegnato">MONDIALE GIA&#8217; ASSEGNATO?</h2>
    
    
                
    
                        
                        
                        
                            
                            
                        

            
                        
<p>Alle spalle dell&#8217;olandese,<strong> ancora una volta doppietta McLaren</strong> nelle piazze d&#8217;onore. <strong>A spuntarla &#232; stato Lando Norris, secondo</strong>, bravo ad approfittare della seconda Safety Car (entrata in gioco a causa di un problema meccanico del pilota italiano su Mercedes, Andrea Kimi Antonelli) per montare gomme pi&#249; fresche e attaccare il compagno di squadra nelle fasi finali. Piastri, a lungo secondo, ha pagato la sfortuna di un pit stop effettuato appena prima della neutralizzazione, <strong>perdendo il vantaggio strategico</strong>. Il giovane australiano resta comunque leader del Mondiale con 146 punti, tredici pi&#249; di Norris anche se a Imola non sembra aver dato, per niente, il meglio.</p>
 
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="ferrari-che-fatica">FERRARI, CHE FATICA!</h2>
    
    
                
    
                        
                        
                        
                            
                            
                        

            
                        
<p>Gara intelligente, ma senza premio, per <strong>Charles Leclerc. Il ferrarista</strong>, partito dal fondo della top ten (dopo una qualifica disastrosa della Scuderia Ferrari), ha recuperato subito diverse posizioni mostrando un passo competitivo. Questo anche grazie a una buona intuizione nell&#8217;<strong>anticipare la prima sosta per montare pneumatici freschi e cercare un undercut</strong>, ma la tempistica della prima Virtual Safety Car (provocata dal ritiro di Esteban Ocon) lo ha penalizzato: il pit stop anticipato lo ha costretto a rientrare ancora, facendolo scivolare indietro. Risalito fino ai margini del podio, Leclerc ha dovuto cedere sia a Hamilton, quarto con una Ferrari ben gestita e avvantaggiata dalle neutralizzazioni, sia a<strong> un combattivo Alex Albon, autore di una prova maiuscola con la Williams</strong> e quinto sotto la bandiera a scacchi.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="top-ten">TOP TEN</h2>
    
    
                
    
                        
                        
                        
                            
                            
                        

            
                        
<p>Completano la zona punti George Russell (Mercedes), Carlos Sainz (Williams), il debuttante Isaak Hadjar con la Racing Bulls e Yuki Tsunoda, non particolarmente visibile ma efficace nel capitalizzare le fasi pi&#249; caotiche della corsa. Da segnalare la giornata no dell&#8217;Aston Martin: Alonso undicesimo, Stroll addirittura quindicesimo, entrambi traditi dalla strategia e dall&#8217;ingresso delle Safety Car.</p>
  
            
                        
                            
                            
                        

            
                        
 
    
                            
                            
    
                        
                        
                        
                            
                            
                        

        
    

    

</div>