---
author: HDblog.it
canonical_url: https://www.hdblog.it/tecnologia/articoli/n618986/tecnologia-difesa-cina-razzi-alianti/
date: '2025-05-20T16:05:00'
excerpt: Un nuovo prototipo trasforma razzi dâ€™artiglieria in alianti guidati contro
  elicotteri e droni
image: assets/media/iIXDhi2ID5-ngtWYqO2ANA-OgaPQcwuQ_WAVuWTvZjCBg.webp
source: hdblog
tags:
- Tecnologia
title: La Cina trasforma munizioni d'artiglieria in missili plananti guidati dall'AI
---
<div><p>Un <a href="https://www.hdblog.it/curiosita-scientifiche/">gruppo di ricercatori </a>dell&#8217;Universit&#224; nazionale di tecnologia della difesa a Changsha, in Cina, sta sperimentando una nuova modalit&#224; per<strong> trasformare munizioni di artiglieria terrestre in alianti capaci di colpire obiettivi in volo</strong>. Il progetto prende forma con il <strong>prototipo Tianxing-1</strong>, sviluppato sotto la guida del professor Zhang Shifeng, e si propone di offrire<strong> un&#8217;alternativa economica ai tradizionali sistemi missilistici antiaerei.</strong></p>    <p>Il Tianxing-1 &#8211; che significa &#8220;Stella del cielo&#8221; &#8211; nasce da un razzo d&#8217;artiglieria modificato, dotato di alette mobili e superfici alari per generare portanza, trasformandolo in <strong>un aliante subsonico dopo la fase di spinta iniziale</strong>. Il razzo non &#232; dotato di motore autonomo nella fase di volo libero, ma &#232; in grado di orientarsi e <strong>correggere la propria traiettoria grazie a <a href="https://www.hdblog.it/ia/">un algoritmo di guida avanzato</a></strong><a href="https://www.hdblog.it/ia/">,</a> capace di ridurre l&#8217;errore di mira da 50 metri a meno di 1 metro.</p>    <p>Si tratta di un approccio originale al tema della difesa antiaerea: anzich&#233; affidarsi esclusivamente a costosi missili telecomandati, l&#8217;idea &#232; quella di impiegare in massa questi razzi plananti per neutralizzare bersagli come elicotteri, droni in sorvolo o altri obiettivi a bassa velocit&#224; e quota ridotta. Il loro impiego potrebbe rivelarsi utile anche in funzione di interdizione aerea o per creare zone di esclusione con una spesa contenuta.</p><p>Il principio alla base ricorda le origini dell&#8217;artiglieria a razzo, che affondano le radici nella Cina medievale e che si sono evolute nel tempo fino ai moderni sistemi mobili d&#8217;artiglieria come l&#8217;americano HIMARS. Sebbene questi sistemi siano progettati principalmente per colpire obiettivi terrestri, <strong>la ricerca cinese apre ora alla possibilit&#224; di adattarli anche per minacce aeree</strong>.</p>    <p>Il prototipo Tianxing-1 ha gi&#224; mostrato prestazioni incoraggianti durante i test, raggiungendo una velocit&#224; di circa 200 metri al secondo (pari a 720 km/h), rimanendo per&#242; ancora inadatto a inseguire bersagli veloci come jet da combattimento o droni ad alta manovrabilit&#224;. Il sistema &#232; descritto come una piattaforma di prova, utile per sviluppare e testare tecnologie di guida avanzata applicabili in contesti reali.</p>    <p>Infatti, secondo quanto riportato dal South China Morning Post, una versione successiva del progetto, il<strong> Tianxing-2, avrebbe gi&#224; completato alcune prove sperimentali in una regione della Cina nordoccidentale</strong>, dimostrando ulteriori miglioramenti nella precisione e nell&#8217;autonomia di navigazione.</p>    <p>Questo tipo di tecnologia potrebbe rappresentare un&#8217;opzione intermedia fra l&#8217;artiglieria convenzionale e le difese missilistiche sofisticate, offrendo maggiore flessibilit&#224; e convenienza economica, soprattutto in situazioni dove conta la saturazione del cielo pi&#249; che la potenza o la velocit&#224; assoluta dell&#8217;intercettazione. La pubblicazione dei risultati della ricerca sul Journal of National University of Defence Technology mostra inoltre come la sfida principale risieda nella capacit&#224; di guidare con precisione alianti privi di propulsione verso bersagli in aria.</p></div>