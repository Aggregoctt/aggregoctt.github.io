---
author: HDblog.it
canonical_url: https://www.hdblog.it/games/articoli/n618898/doom-the-dark-ages-lancio-tiepido-steam/
date: '2025-05-19T11:15:00'
excerpt: Il numero dei giocatori contemporanei sono di gran lunga inferiori a quelli
  registrati da Eternal.
image: assets/media/NXnpUxDzyp9a_8c-6mj34w-fVVAaE0GjeX4V9DGkRL2Qw.webp
source: hdblog
tags:
- Games
title: 'DOOM: The Dark Ages, debutto tiepido su Steam: colpa dell''effetto Game Pass?'
---
<div>
	
				<p><a href="https://www.hdblog.it/doom-the-dark-ages/"><strong>DOOM: The Dark Ages</strong></a> ha fatto il suo debutto il <strong>15 maggio </strong>su PC, <a href="https://www.hdblog.it/playstation-5/">PS5</a> e <a href="https://www.hdblog.it/xbox-series-x/">Xbox Series X</a>|<a href="https://www.hdblog.it/xbox-series-s/">S.</a> Il gioco ha avuto una buona accoglienza da parte del pubblico con recensioni perlopi&#249; positive che hanno elogiato le novit&#224; introdotte dal team al fine di rinnovare la formula ludica del franchise. Tuttavia, nonostante il successo riscontrato, sembra che questo nuovo capitolo <strong>non abbia avuto un lancio particolarmente entusiasmante</strong> su <a href="https://www.hdblog.it/steam/">Steam</a>. </p>
	 
	 

	<p class="cat_windows">
		
		<span class="toplabel">Windows</span>
		16 Mag
	</p>
<p>The Dark Ages ha raggiunto nel fine settimana <strong>un picco di 31.000 giocatori </strong>contemporanei sulla piattaforma di Valve. Numeri di per s&#233; positivi, ma <strong>di gran lunga inferiori </strong>a quelli registrati sia dal <strong>Doom del 2016 </strong>che da<strong> Eternal</strong> che raggiunse gli oltre 100 mila giocatori al Day One su Steam. </p><p>Tuttavia, c'&#232; da considerare che questo calo potrebbe essere dovuto in gran parte all'inclusione del nuovo capitolo all'interno del <strong>catalogo di <a href="https://www.hdblog.it/xbox-game-pass/">Xbox Game Pass</a></strong> che permette agli abbonati di giocare al titolo senza costi aggiuntivi. Inoltre, ricordiamo che DOOM: The Dark Ages debutta sul mercato in un momento ricco di uscite di peso con l'arrivo dell'eccellente<a href="https://www.hdblog.it/games/articoli/n617266/clair-obscur-expedition-33-venduto-doppio-rpg-noti/"><strong> Clair Obscur: Expedition 33</strong></a> e l'attesissima <a href="https://www.hdblog.it/games/articoli/n616035/the-elder-scrolls-iv-oblivion-realta-disponibile"><strong>remastered di Oblivion</strong></a>, dunque c'&#232; anche la possibilit&#224; che alcuni utenti abbiano scelto volontariamente di saltare il day one per recuperare il gioco soltanto in seguito. </p>    <p>Ovviamente, i fattori relativi al calo potrebbero essere molteplici. Nonostante il gioco abbia registrato un enorme numero di recensioni positive su Steam, molti fan di lunga data <strong>non hanno comunque apprezzato le novit&#224; sul fronte ludico </strong>e la componente melee del gioco. In ogni caso, c'&#232; da dire che il nuovo Doom ha debuttato nella <strong>seconda posizione dei titoli pi&#249; venduti su Steam</strong>. Un risultato comunque positivo, se consideriamo che in prima posizione c'era la scorsa settimana un titolo free-to-play: Counter-Strike 2. </p> 

	
				


 


	
				 
			
	
			</div>