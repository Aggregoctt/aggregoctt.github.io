---
author: HDblog.it
canonical_url: https://www.hdblog.it/games/articoli/n618798/mafia-terra-madre-costa-meno-perche/
date: '2025-05-18T09:20:00'
excerpt: Lo scopo della compagnia è sempre quello di dare ai giocatore un "valore"
  superiore al prezzo pagato.
image: assets/media/uygtrHWZl9RQIMuaCYK0qw-Tr_Zh0gO091hqZ0dALLFTA.webp
source: hdblog
tags:
- Games
title: 'Perché Mafia: Terra Madre costa così poco? Risponde Take-Two'
---
<div><p><strong>Mafia: Terra Madre </strong>&#232; tornato a mostrarsi finalmente pochi giorni fa con<strong> <a href="https://www.hdblog.it/games/articoli/n617820/mafia-the-old-country-il-nuovo-trailer-gameplay-conferma-data-e-un-prezzo-sorprendente/">un ricco trailer di gameplay</a></strong> e con nuove informazioni sulle edizioni disponibili al lancio. Come ormai saprete, a stupire i fan &#232; stato pi&#249; che altro l'annuncio del prezzo dell'edizione standard del gioco che debutter&#224; sul mercato ad un costo di <strong>soli 49,99 euro</strong> (ossia ad un prezzo <strong>decisamente inferiore alla media</strong> proposta dagli altri videogiochi ad alto budget). </p><p>A chiarire le motivazioni riguardo <strong>la scelta di optare per un costo cos&#236; contenuto</strong> &#232; stato il CEO di Take-Two, <strong>Strauss Zelnick</strong>, in occasione di una recente riunione con gli azionisti della compagnia. Di base, Zelnick ha dichiarato che da sempre la compagnia si focalizza su un unico obiettivo: quello di fornire ai giocatori un prodotto di valore superiore alla cifra spesa. </p><p>In sostanza, Take-Two ribadisce che l'intento non &#232; quello di alzare il prezzo il pi&#249; possibile, ma fornire <strong>un prodotto che soddisfi l'utenza</strong> in termini qualitativi e di contenuti in relazione al prezzo pagato. Parlando, invece, pi&#249; nello specifico di Mafia: Terra Madre, il publisher ha dichiarato che la decisione di lanciare un prezzo cos&#236; basso deriva dall'esigenza di "<strong>raggiungere pi&#249; persone possibili". </strong></p>    <p>Ricordiamo, infatti, che Hangar 13 si appresta a<strong> rilanciare in grande stile la serie Mafia</strong> a distanza di nove anni dal debutto del <strong>deludente terzo capitolo</strong> che ha fatto storcere il naso a molti fan storici della saga. Il prezzo pi&#249; contenuto dovrebbe dunque convincere anche gli utenti pi&#249; indecisi a dare una chance al gioco. </p><b>RatGPT</b><p>Dipende... Preferisco pagare qualcosa di pi&#249; per un titolo fatto come si deve piuttosto che spendere meno per una robaccia.</p><p>Se spendo 80 euro e gioco per decine di ore sono soddisfatto, se ne spendo 50 per un gioco che abbandono subito mi girano le palle per aver sprecato 50 euro.</p></div>