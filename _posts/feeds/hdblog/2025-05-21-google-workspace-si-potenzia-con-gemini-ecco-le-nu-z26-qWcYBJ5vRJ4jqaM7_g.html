---
author: HDblog.it
canonical_url: https://www.hdblog.it/google/articoli/n619168/google-workspace-gemini-nuove-funzioni-ai/
date: '2025-05-21T09:45:00'
excerpt: Funzioni molto comode.
image: assets/media/z26-qWcYBJ5vRJ4jqaM7_g-reQ4Uf9rxN9TmWS70idnxA.webp
source: hdblog
tags:
- Tecnologia
- Google
title: 'Google Workspace si potenzia con Gemini: ecco le nuove funzioni AI'
---
<div><p><strong>Le novit&#224; in Gmail mirano a ridurre drasticamente il tempo speso nella gestione della posta</strong>. Gemini &#232; ora in grado di scrivere risposte contestualizzate facendo riferimento alle conversazioni precedenti, documenti e fogli collegati. Il tutto adattandosi allo stile personale dell&#8217;utente, formale o colloquiale. Inoltre, <strong>Gemini pu&#242; anche aiutare a &#8220;fare pulizia&#8221;</strong>: basta un comando come &#8220;Elimina le newsletter non lette di febbraio&#8221; per alleggerire la casella in pochi clic. Inoltre, la pianificazione di appuntamenti &#232; ora integrata: senza uscire da Gmail, &#232; possibile fissare incontri grazie all&#8217;integrazione con Calendar.</p>    <p>In pi&#249;, il video diventa accessibile anche per chi non ha competenze tecniche o budget elevati. Con Vids, <a href="https://www.hdblog.it/google/articoli/n619133/google-ai-pro-ultra-strumenti-evoluti/">ora disponibile per gli abbonati AI Pro e Ultra</a>, <strong>&#232; possibile trasformare semplici prompt testuali in video professionali grazie a Veo 2</strong>. Le presentazioni Google possono essere convertite in contenuti dinamici con voiceover, animazioni e script generati da Gemini. A tal proposito, <strong>sono in arrivo anche gli avatar AI</strong>: veri e propri narratori digitali che leggono il copione al posto nostro, utili per creare demo, tutorial o onboarding senza registrazioni dirette.</p>    <p>Per facilitare le comunicazioni internazionali, infine, <a href="https://www.hdblog.it/google/articoli/n619110/google-meet-traduzione-tempo-reale-italiano-ai/"><strong>Google Meet introduce la traduzione vocale live</strong></a>. Le parole vengono tradotte mantenendo la voce e l&#8217;intonazione originali dell&#8217;oratore. In beta per gli abbonati AI Pro e Ultra, &#232; disponibile in cinque lingue: inglese, italiano, francese, spagnolo e portoghese.</p>    <p>Questi aggiornamenti segnano un passo concreto in avanti verso una AI sempre pi&#249; integrata nel lavoro quotidiano, senza interrompere i flussi ma amplificandoli.</p></div>