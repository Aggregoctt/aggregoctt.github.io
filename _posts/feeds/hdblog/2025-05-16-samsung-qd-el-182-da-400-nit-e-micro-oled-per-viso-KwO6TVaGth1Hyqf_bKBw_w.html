---
author: HDblog.it
canonical_url: https://www.hdblog.it/portatili/articoli/n618653/samsung-qdel-microoled-visori-display-microled/
date: '2025-05-16T08:20:00'
excerpt: Samsung Display presenta al SID Display Week nuovi display QD-EL auto-emissivi,
  micro-OLED per visori fino a 20.000 nit e microLED "elastici"
image: assets/media/KwO6TVaGth1Hyqf_bKBw_w-Kh7WmIGCK4574IjaGZFHVw.webp
source: hdblog
tags:
- Alta Definizione
- Samsung
title: Samsung QD-EL 18,2‚Äù da 400 nit e micro-OLED per visori da 20.000 nit
---
<div>
	
				<p>In occasione del <strong>SID Display Week 2025</strong> di San Jose, <strong>Samsung Display</strong> ha presentato una serie di nuovi prototipi di <strong>p</strong><strong>annelli QD-EL </strong>(Quantum Dot Elettroluminescenti), <strong>micro-OLED</strong> dedicati ai visori e <strong>microLED &#8220;elastici&#8221;</strong>. Per quanto riguarda i <a href="https://www.hdblog.it/samsung/articoli/n528317/quantum-dot-electroluminescent-qled-samsung/"><strong>QD-EL</strong></a>, anche detti <strong>EL-QD o nanoLED</strong>, la sfida pi&#249; grossa rimane ancora quella legata all&#8217;efficienza e alla durata nel tempo. In questo tipo di display, sono direttamente i Quantum Dot a generare i pixel dell&#8217;immagine, in virt&#249; della loro propriet&#224; di <strong>elettroluminescenza auto-emissiva</strong> (quindi in maniera simile alla tecnologia OLED).</p><p>Ogni pixel &#232; formato da una <strong>tripletta di subpixel LED Quantum Dot RGB</strong> (rosso, verde e blu) che vengono prodotti grazie al deposito in <strong>stampa a getto</strong> (cosiddetti <strong>&#8220;Inkjet&#8221;</strong>). Attualmente il divieto di utilizzare il cadmio (materiale tossico e quindi bandito in gran parte del mondo) per migliorare l&#8217;efficienza e le difficolt&#224; nell&#8217;incrementare la longevit&#224;, in particolare dei Quantum Dot blu, hanno rappresentato un ostacolo allo sviluppo di questa promettente tecnologia.</p><p>Ma la ricerca va avanti e nel giro di un anno, <strong>Samsung Display &#232; riuscita ad aumentare del 50% l&#8217;efficienza dei pannelli QD-EL</strong>, con il prototipo da <strong>18,2 pollici</strong> che &#232; passato da un picco di luminanza di 250 nit, agli attuali <strong>400 nit</strong>. In particolare, &#232; stata <strong>migliorata l&#8217;efficienza degli emettitori blu</strong> e i vertici Samsung affermano di essere anche riusciti a <strong>incrementarne significativamente la longevit&#224;</strong>, nonch&#233; la risoluzione (che passa dai 202 ppi del prototipo dello scorso anno, agli attuali 264 ppi).</p>    <p>Samsung Display non dichiara di quanto sia effettivamente aumentata la longevit&#224;, ma sappiamo che <strong>il prototipo dello scorso anno perdeva circa il 10% di efficienza luminosa gi&#224; dopo 300 ore di utilizzo</strong>. Questo per capire quanto sia ancora lunga la strada prima di veder arrivare monitor e TV QD-EL nei negozi. D&#8217;altro canto i pannelli QD-EL garantiscono coperture gamut DCI-P3 oltre il 100% e REC-2020 quasi completa, motivo per cui Samsung, cos&#236; come le cinesi TCL e <a href="https://www.hdblog.it/altadefinizione/articoli/n529766/boe-amqled-55-pollici-ultra-hd/">BOE</a> continuano a investire massicciamente nella tecnologia.</p><p>Samsung Display ha anche presentato un nuovo <strong>display micro-OLED RGB</strong> (quindi pensato per i visori) da ben <strong>20.000 nit e 4200 ppi di risoluzione</strong>. Per confronto, basti pensare che gli attuali pannelli micro-OLED dell&#8217;<strong>Apple Vision Pro </strong>offrono una risoluzione di 3400 ppi e una luminanza di picco di 5.000 nit. Non fatevi spaventare dall&#8217;apparente debordante luminosit&#224;, perch&#233; solo una frazione del potenziale raggiunge effettivamente i nostri occhi, per via della modalit&#224; di gestione elettronica dei pannelli e delle lenti.</p><p>Ormai <strong>prossimo alla produzione di massa</strong> &#232; invece il nuovo display <strong>micro-OLED da 1,4 pollici da 15.000 nit</strong>, copertura gamut DCI-P3 del 99%, <strong>refresh-rate fino a 120Hz e risoluzione di 5000 ppi</strong>. Secondo Samsung, questa densit&#224; di pixel garantisce <strong>una risoluzione superiore a quella di un televisore 8K</strong>. &#200; probabile che questi nuovi pannelli verranno utilizzati da <a href="https://www.hdblog.it/indossabili/articoli/n611071/samsung-xr-display-supera-apple-vision-pro/">Samsung Electronics per il suo <strong>Visore XR</strong> atteso entro la fine dell&#8217;anno</a>.</p><p>Sempre al SID 2025, il colosso coreano ha presentato anche prototipi di <strong>display microLED &#8220;stretchable&#8221;</strong> (estensibili o &#8220;elastici&#8221;) pensati per il mercato <strong>automotive</strong>, ma anche per il settore <strong>moda e abbigliamento</strong>, nonch&#233; un nuovo <strong>display OLED con integrati sensori OPD</strong> (Organic PhotoDiode &#8211; fotodiodi organici) in grado di effettuare <strong>misurazioni biometriche</strong> come battito cardiaco o pressione sanguigna.</p> 

	
				


 


	
				 
			
	
			</div>