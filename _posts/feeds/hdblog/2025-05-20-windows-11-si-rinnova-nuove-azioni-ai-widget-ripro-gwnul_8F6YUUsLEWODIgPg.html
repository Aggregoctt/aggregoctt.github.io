---
author: HDblog.it
canonical_url: https://www.hdblog.it/microsoft/articoli/n619028/windows11-nuove-funzioni-ai-esplora-file/
date: '2025-05-20T09:40:00'
excerpt: Windows 11 introduce azioni AI in Esplora file, nuovi widget e miglior gestione
  energetica
image: assets/media/gwnul_8F6YUUsLEWODIgPg-qDcI0-2B-wY3S5rHassmGw.webp
source: hdblog
tags:
- Windows
- Microsoft
title: 'Windows 11 si rinnova: nuove azioni AI, widget riprogettati e pi√π controllo'
---
<div>
	
				<p>Microsoft ha rilasciato le<strong> nuove build per gli utenti iscritti ai canali Dev e Beta </strong>del programma Windows Insider di <a href="https://www.hdblog.it/windows-10-sun-valley/">Windows 11</a>. introducendo <strong>strumenti avanzati, funzionalit&#224; basate sull&#8217;AI e aggiornamenti visivi e tecnici.</strong> Le build 26200.5603 (KB5058488) e 26120.4151 (KB5058486) sono ora accessibili per i tester, e propongono una serie di novit&#224; interessanti, tra cui l&#8217;introduzione delle azioni <strong>AI integrate nell&#8217;Esplora file, un&#8217;esperienza dei widget completamente ripensata e modifiche importanti nelle impostazioni di sistema.</strong></p>    <p>Tra le novit&#224; pi&#249; pratiche e d&#8217;impatto, spiccano proprio le <strong>azioni AI nell&#8217;Esplora file</strong>: selezionando un&#8217;immagine (JPG, JPEG o PNG), &#232; ora possibile cliccare col tasto destro e accedere a una nuova voce dedicata, che offre strumenti come la ricerca visiva tramite Bing, la sfocatura dello sfondo, la rimozione di oggetti e altri ritocchi automatizzati. Possiamo definirlo come un deciso passo avanti nell&#8217;integrazione <a href="https://www.hdblog.it/ia/">dell&#8217;intelligenza artificiale </a>nelle funzioni quotidiane di Windows, con promesse di estensione anche ai documenti Microsoft 365, che in futuro potranno essere riassunti o trasformati in domande frequenti tramite AI.</p>

<p>Importanti cambiamenti arrivano anche nella sezione Impostazioni, dove la<strong> nuova pagina &#8220;Avanzate&#8221; prende il posto della vecchia sezione &#8220;Per sviluppatori&#8221; </strong>e incorpora elementi della precedente app Dev Home. Questa area permette ora di disattivare le limitazioni nei percorsi delle cartelle, attivare ambienti virtuali e gestire nuove opzioni per Esplora file, tra cui l&#8217;integrazione con GitHub.</p><p>Microsoft sta inoltre testando una <strong>nuova esperienza per i widget</strong>, con un&#8217;interfaccia pi&#249; ordinata e contenuti personalizzati curati anche da Copilot. Alcune funzioni come il fissaggio dei widget o la disattivazione del feed non sono ancora attive in questa versione sperimentale, ma &#232; possibile tornare alla vecchia visualizzazione in qualsiasi momento.</p><p>Tra le modifiche tecniche di rilievo, si segnala l&#8217;introduzione della <strong>gestione energetica in base all&#8217;interazione dell&#8217;utente</strong>: una funzione a livello di sistema operativo che riduce il consumo di energia durante i periodi di inattivit&#224;, migliorando cos&#236; l&#8217;autonomia, soprattutto nei dispositivi portatili.</p>    <p>Anche l&#8217;interfaccia per la condivisione di contenuti riceve un miglioramento: ora &#232; possibile <strong>selezionare il livello di compressione delle immagini</strong> prima di condividerle, offrendo un maggiore controllo sulla qualit&#224; e il peso dei file condivisi.</p><p>Oltre alle nuove funzionalit&#224;, queste build includono <strong>numerose correzioni di bug</strong>: tra queste, problemi legati all&#8217;apertura del menu Start, a Esplora file che si riduce automaticamente quando si crea una nuova scheda, e crash delle impostazioni Bluetooth. Altre correzioni riguardano la schermata di blocco, la gestione degli aggiornamenti automatici e la compatibilit&#224; con la modalit&#224; provvisoria.</p>    <p>Non mancano per&#242; ancora alcuni problemi aperti, come <strong>malfunzionamenti con i controller Xbox via Bluetooth</strong>, errori di visualizzazione nei testi AI con lingue da destra a sinistra, e difficolt&#224; nel caricamento dell&#8217;Account Manager dal menu Start. Microsoft ha promesso che molte di queste imperfezioni verranno risolte nelle prossime build.</p>    <p>Chi desidera approfondire ulteriormente pu&#242; consultare il changelog completo pubblicato da Microsoft sul blog ufficiale (in FONTE) dedicato a Windows.</p> 

	
				


 


	
				 
			
	
			</div>