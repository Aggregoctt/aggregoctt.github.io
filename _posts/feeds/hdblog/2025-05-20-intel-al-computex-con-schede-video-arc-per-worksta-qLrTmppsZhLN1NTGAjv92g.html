---
author: HDblog.it
canonical_url: https://www.hdblog.it/hardware/articoli/n618973/intel-computex-arc-schede-video-workstation-ai/
date: '2025-05-20T05:35:00'
excerpt: Arrivano le Arc Pro B50 e B60, con 16 e addirittura 24 GB di VRAM.
image: assets/media/qLrTmppsZhLN1NTGAjv92g-fbDdA2W9Vu6zxZ4isLUg_g.webp
source: hdblog
tags:
- Windows
- Intel
title: Intel al Computex con schede video Arc per workstation e AI
---
<div><p>L&#8217;avevano detto, le voci di corridoio, che <a href="https://www.hdblog.it/computex/">al Computex</a> Intel avrebbe presentato <strong>nuove schede video della <a href="https://www.hdblog.it/intel-arc-battlemage/">famiglia Arc Battlemage</a></strong>, e in effetti cos&#236; &#232; stato: ma non sono prettamente dedicate al gaming. La Arc Pro B50 e la Arc Pro B60 sono rivolte al mondo delle <strong>workstation professionali</strong>, mentre gli acceleratori Gaudi 3 sono pensati per server/datacenter/sistemi AI.</p>    <p>Come &#232; facile immaginare, entrambe le schede sono basate sull&#8217;architettura GPU Xe di seconda generazione; la B60, che &#232; la pi&#249; prestante delle due schede, &#232; equipaggiata con ben <strong>24 GB di VRAM</strong>, mentre la B50 ne ha 16. In entrambi i casi sono valori ben pi&#249; alti di quanto visto nelle altre due Battlemage per il gaming, da 10 e 12 GB. La societ&#224; precisa che le schede saranno compatibili anche con driver di classe consumer, per cui non &#232; da escludere che abbiano un loro appeal anche nel gaming, ma Intel ci tiene a sottolineare che sono ottimizzate per software di architettura, ingegneria e costruzione, oltre che per carichi  di lavoro di machine learning.</p><p><strong>Le Arc B50 e B60 saranno disponibili nelle prossime settimane</strong>; i sample della B60 saranno disponibili ai board partner (tra cui figurano ASRock, Gunnir, Lanner, Maxsun, Onix, Senao e Sparkle) da giugno, mentre le B50 saranno disponibili presso i rivenditori autorizzati Intel da luglio. La societ&#224; ha anche presentato una piattaforma workstation che coniuga le GPU Arc Pro e le CPU Xeon: &#8220;Project Battlematrix&#8221; supporta fino a 8 Arc Pro B60, per un totale di 192 GB di VRAM, pi&#249; che sufficienti a eseguire modelli AI di medie dimensioni (fino a 150 miliardi di parametri).</p>    <p><strong>Gli acceleratori Gaudi 3 sono disponibili sia in formato PCI e sia rack</strong> (max 64 acceleratori per rack, 8,2 TB di memoria video). Sono chiaramente prodotti pi&#249; rivolti al mondo server/datacenter. Le versioni PCI saranno disponibili nella seconda met&#224; del 2025, mentre per quelle rack non abbiamo una data precisa.</p>    <p><strong>Intel ha infine annunciato AI Assistant Builder</strong>: &#232; un tool open-source, disponibile su GitHub, che permette di costruire agenti AI locali personalizzati e ottimizzati per le piattaforme hardware di Intel stessa. La Beta pubblica &#232; disponibile gi&#224; ora su GitHub.</p></div>