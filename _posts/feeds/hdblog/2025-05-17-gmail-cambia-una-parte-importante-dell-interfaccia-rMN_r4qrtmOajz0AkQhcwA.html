---
author: HDblog.it
canonical_url: https://www.hdblog.it/google/articoli/n618756/gmail-risposta-inoltra-barra-inferiore-interfaccia/
date: '2025-05-17T10:35:00'
excerpt: La modifica è già in fase di distribuzione su Android e iOS.
image: assets/media/rMN_r4qrtmOajz0AkQhcwA-xucD93nZgMiAPHTEFXNWPQ.webp
source: hdblog
tags:
- Android
- Google
title: Gmail cambia una parte importante dell'interfaccia
---
<div><p><a href="https://www.hdblog.it/gmail/">Gmail</a> per Android e iOS sta abbandonando <a href="https://www.hdblog.it/google/articoli/n590949/gmail-arrivo-risposta-rapida-utenti-android-ios/">l'interfaccia di "risposta rapida" introdotta l'anno scorso</a>. Al suo posto, a Mountain View hanno scelto di introdurre una soluzione diversa, ovvero una<strong> barra inferiore fissa sempre accessibile.</strong></p>

<p>L'interfaccia di "risposta rapida", lanciata con l'intenzione di offrire un'esperienza simile alle app di messaggistica, consentiva di scrivere e comporre risposte mantenendo visibile il contenuto dell'email originale. Google l'ha presentata come la soluzione "migliore per risposte rapide e leggere", ma a quanto pare deve aver valutato che gli scenari d'uso pi&#249; comuni fanno preferire un altro approccio. </p><p>Come visibile dalle catture di schermata condivise dal portale 9to5Google, scompaiono i tre grandi pulsanti dell'interfaccia precedente (a sinistra) a favore di una barra pi&#249; compatta ancorata ancora una volta nella parte inferiore dello schermo, sempre visibile durante lo scorrimento e inclusiva dei pulsanti Rispondi, Rispondi a tutti, Inoltra e delle reazioni con emoji. Da notare che qualora la barra inferiore per Google Chat e/o Meet sia attiva, la nuova barra di risposta si sovrapporr&#224; (anche se la barra di navigazione inferiore scomparir&#224; durante lo scorrimento).</p>    </div>