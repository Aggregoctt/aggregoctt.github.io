---
author: HDblog.it
canonical_url: https://www.hdblog.it/google/articoli/n618621/pixel-watch-primo-assaggio-material-3-expressive/
date: '2025-05-16T07:55:00'
excerpt: Il lancio Ã¨ ancora lontano, ma intanto ecco le prime modifiche.
image: assets/media/amTQNIzFntnQA_Eqh6B9_g-3y1fiHpLCAJ0Ww-PjXnT9A.webp
source: hdblog
tags:
- Android
- Google
title: Pixel Watch riceve il primo assaggio di Material 3 Expressive
---
<div><p>Manca ancora del tempo prima che<strong> Wear OS 6 </strong>accolga definitivamente il <strong>nuovo design <a href="https://www.hdblog.it/material-expressive/">Material 3 Expressive</a> presentato da Google <a href="https://www.hdblog.it/google/articoli/n618312/android-wear-os-look-material-3-expressive/">questa settimana</a></strong>. Nel frattempo, per&#242;, arriva una sorta di assaggio nel <strong>riquadro dell'app Calendario</strong>, che ora sembra mostrare l'inedita estetica avvolgente che far&#224; parte del nuovo linguaggio.</p>    <p>Ad accorgersene e a condividerlo &#232; stato <strong>un utente su Reddit</strong>, che ha anche pubblicato delle immagini che mostrano il <strong>design aggiornato di Material 3 Expressive comparire sui riquadri di Google Calendar</strong> sul suo Pixel Watch. Si nota infatti che i riquadri "Attivit&#224; imminenti" e "Calendario" hanno assunto uno<strong> stile arrotondato pensato per adattarsi meglio alla curvatura dello schermo</strong>, proprio ci&#242; che appartiene alla filosofia del nuovo design. La stessa grafica dei riquadri &#232; stata allungata allo scopo di sfruttare meglio lo spazio disponibile rispetto al layout precedente.</p><p>Sebbene<strong> Google Calendar per Wear OS </strong>abbia di recente ricevuto un aggiornamento, pare che le due cose non siano collegate: piuttosto, sembra che le modifiche estetiche avvengano tramite server. Non &#232; da escludere del resto che il colosso di Mountain View possa aver deciso di <strong>testare il nuovo design con un gruppo limitato di utenti</strong>, cosa che spiegherebbe perch&#233; la modifica pare non sia disponibile per tutti. </p>    <p>Come detto in apertura, <strong>Material 3 Expressive debutter&#224; su Pixel Watch entro la fine dell'anno,</strong> presumibilmente nel corso dei mesi autunnali. L'obiettivo &#232; quello di<strong> <a href="https://www.hdblog.it/smartphone/articoli/n618365/android-16-qpr1-beta-material-3-expressive/">restituire un layout e un aspetto visivo pi&#249; avvolgente e colorato</a></strong>, che tenga conto della curvatura del display e sfrutti al meglio tutto lo spazio disponibile. </p>    <p>Ricordiamo che il nuovo design rappresenta <strong>il pi&#249; grande aggiornamento da questo punto di vista del panorama Android mai realizzato</strong>, almeno secondo quanto sostiene Google. L'obiettivo, non troppo velato, &#232; dare alle piattaforme Android e Wear OS un <strong>aspetto pi&#249; contemporaneo</strong> che strizzi l'occhio verso i giovani e soprattutto favorisca l'attenzione degli utenti: da qui la scelta di forme e animazioni avvolgenti per quanto riguarda Wear OS e di toni particolarmente vivaci.</p></div>