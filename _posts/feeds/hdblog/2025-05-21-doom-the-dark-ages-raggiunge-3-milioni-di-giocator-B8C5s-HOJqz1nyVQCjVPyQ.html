---
author: HDblog.it
canonical_url: https://www.hdblog.it/games/articoli/n619174/doom-dark-ages-raggiunge-tre-milioni-giocatori/
date: '2025-05-21T11:05:00'
excerpt: Un traguardo raggiunto ben 7 volte pi√π velocemente rispetto a Eternal.
image: assets/media/B8C5s-HOJqz1nyVQCjVPyQ-cSbOiumYNlw-uBqL0lXHYQ.webp
source: hdblog
tags:
- Games
title: 'DOOM: The Dark Ages raggiunge 3 milioni di giocatori, grazie a Game Pass'
---
<div>
	
				<p>Bethesda ha annunciato che <strong>DOOM: The Dark Ages</strong>, il <a href="https://www.hdblog.it/doom-the-dark-ages/"><strong>nuovo capitolo della celebre serie di id Software</strong>,</a> ha raggiunto <strong>i 3 milioni di giocatori </strong>in meno di una settimana dal lancio. Un traguardo che - sottolinea il publisher - &#232; stato raggiunto<strong> ben 7 volte pi&#249; velocemente dI Eternal</strong>, l'ultimo ed apprezzatissimo capitolo della saga. </p>    <p>Ovviamente, il fattore determinante che ha portato a <strong>questo incremento cos&#236; repentino</strong> resta <strong>la presenza del gioco all'interno del catalogo di <a href="https://www.hdblog.it/xbox-game-pass/">Xbox Game Pass</a></strong>, visti e considerati anche i numeri registrati negli ultimi giorni da SteamDB. Ricordiamo, infatti, che il titolo ha avuto <a href="https://www.hdblog.it/games/articoli/n618898/doom-the-dark-ages-lancio-tiepido-steam/"><strong>un lancio un po' tiepido su PC</strong></a>, raggiungendo nei giorni successivi al debutto sul mercato un picco massimo di <strong>31.000 utenti</strong>. Un dato di per s&#233; positivo - sia chiaro - ma ben lontano dalla quota raggiunta dai precedenti capitoli, ossia da Eternal e dal DOOM del 2016.</p>    <p>Comunque sia, per avere un quadro pi&#249; completo <strong>dovremo attendere i dati relativi alle vendite</strong>. Tuttavia, appare gi&#224; evidente come l'inclusione al lancio del titolo all'interno del servizio in abbonamento di Microsoft abbia senza dubbio <strong>dato una bella spinta a Dark Ages </strong>poich&#233; ha permesso a molti utenti di mettere le mani sul gioco pagando una cifra estremamente contenuta rispetto ai 79.99 euro richiesti per l'acquisto completo. </p><p>Ricordiamo che la versione PC di DOOM: The Dark Ages ricever&#224; un aggiornamento nel mese di giugno che introdurr&#224; <strong>Path tracing</strong> e <strong>Ray Reconstruction</strong>. Inoltre, per il gioco &#232; previsto anche <strong>l'arrivo di un'espansione per la campagna</strong>, anche se al momento il team non ha ancora annunciato quando sar&#224; disponibile. </p> 

	
				


 


	
				 
			
	
			</div>