---
author: HDblog.it
canonical_url: https://www.hdblog.it/tablet/articoli/n619162/ipados-1778-aggiornamento-novita/
date: '2025-05-21T09:35:00'
excerpt: iPadOS 17.7.7 non è stato un firmware particolarmente "pulito"...
image: assets/media/ht15XLOzU69tcLuu6Fxc5w-APCyK7i_pSCCIWvrHK3rIA.webp
source: hdblog
tags:
- Apple
title: 'iPadOS 17.7.8 è in rollout: risolve i problemi alle app della precedente versione?'
---
<div><p>&#200; in <strong>rollout iPadOS 17.7.8</strong>, pronto per il download e l'installazione per gli iPad meno recenti che non possono <a href="https://www.hdblog.it/smartphone/articoli/n618168/apple-ios-185-ipados-watchos-macos-novita/">installare iPadOS 18.5</a> e per i quali l'ultima versione compatibile del sistema operativo &#232; <a href="https://www.hdblog.it/ipados-17/">iPadOS 17</a>. La versione appena precedente, la numero 17.7.7, risale a pochi giorni fa, Apple l'ha resa disponibile il 12 maggio insieme a iPadOS 18.5. E il motivo per cui Apple ha compilato una nuova release di iPadOS 17 a cos&#236; stretto giro di posta dalla precedente <a href="https://www.hdblog.it/tablet/articoli/n618799/ipados-17-7-7-bug-log-in-app-soluzione-update/">potrebbe riguardare i problemi di cui vi abbiamo parlato</a>.</p>    <p>In seguito all'installazione di iPadOS 17.7.7, infatti, in rete si sono moltiplicate le segnalazioni degli utenti che lamentavano la <strong>continua disconnessione delle app</strong>, che richiedevano ad ogni apertura di effettuare il login, come se fossero state appena installate. Il bug sembrava colpire indistintamente tutte le app. Per quanto riguarda i giochi, peraltro, c'era anche il rischio di perdere i progressi, in quei titoli che non salvano i dati su iCloud.</p>    <p>Una situazione che ha portato alle <strong>proteste degli utenti in rete e al ritiro</strong>, pochi giorni dopo, <strong>da parte di Apple della firma a iPadOS 17.7.7</strong>, un passaggio necessario per evitare la diffusione del firmware e dunque del bug. Un firmware privo della firma, infatti, non pu&#242; pi&#249; essere installato. Adesso, pochi giorni dopo, arriva iPadOS 17.7.8, che potrebbe essere una versione corretta della precedente, priva cio&#232; del bug che ha fatto impazzire molti.</p>    </div>