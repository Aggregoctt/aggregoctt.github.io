---
author: HDblog.it
canonical_url: https://www.hdblog.it/portatili/articoli/n619088/dell-pro-max-plus-laptop-ai-dnpu-quando/
date: '2025-05-20T15:40:00'
excerpt: In arrivo entro l'anno.
image: assets/media/UyUFJChQYXyxcQFYdgKm6w-9AwUfnyZXTttuY8FntU7IQ.webp
source: hdblog
tags:
- Windows
- Dell
title: 'Dell Pro Max Plus ufficiale con dNPU: la capacità di calcolo del laptop è
  pazzesca'
---
<div><p><strong>Dell</strong> ha presentato l'inedita <strong>serie di PC portatili </strong>di fascia alta <strong>Pro Max Plus</strong> nel corso dell'evento Technology World 2025 di Las Vegas. I laptop seguono la <a href="https://www.hdblog.it/hardware/articoli/n604642/dell-pc-addio-xps-inspiron-benvenuti-dell-pro-max/">rinnovata nomenclatura annunciata</a> dall'azienda americana <a href="https://www.hdblog.it/ces/">al CES di inizio anno</a>, alcune varianti sono dotate di <strong>Qualcomm Cloud AI 100 Inference Card </strong>(NPU discreta) con capacit&#224; di calcolo <strong>fino a 350 TOPS</strong>, valore nove volte superiore rispetto a quello di <a href="https://www.hdblog.it/copilot-plus-pc/">un PC Copilot+</a> di livello consumer. La nuova soluzione proposta da Dell &#232; la <strong>prima workstation mobile dotata di unit&#224; di elaborazione neurale discreta (dNPU) di livello enterprise</strong>.</p><p>Ciascuna dNPU Qualcomm AI 100 ha 16 core AI, Dell ha optato per una configurazione <strong>dual Qualcomm AI 100</strong> che prevede<strong> 32 core AI</strong>, <strong>288MB</strong> di SRAM on-die e <strong>64GB</strong> di memoria LPDDR4x con larghezza di banda di memoria fino a 274GB/s. I portatili Dell Pro Max Plus sono in grado di elaborare LLM con un numero di parametri <strong>compreso tra 30 e 109 miliardi</strong>: ci&#242; si traduce in una maggior velocit&#224; di calcolo e precisione, nonch&#233; in una elaborazione AI in locale pi&#249; potente che riduce la dipendenza dal cloud incrementando nel contempo il livello di sicurezza.</p>

<blockquote>
<p>Ci&#242; consente di disporre di un dispositivo mobile locale che garantisce una migliore sicurezza della propriet&#224; intellettuale e a un costo ridotto rispetto agli ambienti server.</p>
</blockquote><p>Sotto la scocca troviamo il processore <strong>Intel Arrow Lake HX</strong> da 55 watt, 256GB di memoria DRAM e fino a 16TB di storage di archiviazione. Purtroppo non sono stati comunicati altri dettagli tecnici n&#233; i prezzi di vendita, se non che i laptop saranno disponibili <strong>nel corso del 2025</strong>.</p></div>