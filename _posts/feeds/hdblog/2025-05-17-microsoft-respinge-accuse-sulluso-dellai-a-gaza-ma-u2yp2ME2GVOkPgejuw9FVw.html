---
author: HDblog.it
canonical_url: https://www.hdblog.it/microsoft/articoli/n618769/microsoft-ai-israele-gaza/
date: '2025-05-17T09:20:00'
excerpt: Microsoft nega abusi dell’AI a Gaza, ma i dipendenti chiedono chiarezza sul
  contratto con Israele
image: assets/media/u2yp2ME2GVOkPgejuw9FVw-W0meAAMN4kz8wq5bHBrvUg.webp
source: hdblog
tags:
- Tecnologia
- Microsoft
title: Microsoft respinge accuse sull’uso dell’AI a Gaza, ma le proteste continuano
---
<div><p><strong>Microsoft</strong> ha dichiarato pubblicamente di<strong> non aver trovato prove che la <a href="https://www.hdblog.it/ia/">propria tecnologia cloud e AI </a>sia stata utilizzata per danneggiare civili palestinesi a Gaza</strong>. L&#8217;annuncio &#232; arrivato a seguito di una crescente pressione da parte di dipendenti ed ex dipendenti dell&#8217;azienda, che chiedono da mesi la fine dei rapporti contrattuali con il Ministero della Difesa israeliano. La multinazionale ha spiegato di aver <strong>avviato un&#8217;indagine interna</strong>, supportata anche da una revisione indipendente esterna, ma i risultati diffusi non hanno convinto i contestatori, n&#233; hanno dissipato le critiche sul ruolo della tecnologia nei conflitti armati.</p>    <p>Il caso &#232; esploso dopo che due ex dipendenti hanno interrotto l&#8217;evento per il 50&#176; anniversario dell&#8217;azienda, contestando in pubblico il CEO dell&#8217;AI di Microsoft, Mustafa Suleyman, e successivamente anche Bill Gates e Satya Nadella. Una delle attiviste, Ibtihal Aboussad, ha gridato contro l&#8217;uso dell&#8217;intelligenza artificiale in quello che ha definito un genocidio in corso, prima di essere allontanata e licenziata. L&#8217;altro protestante, Vaniya Agrawal, &#232; stato allontanato poco dopo aver presentato le dimissioni. Entrambi sono parte del gruppo "No Azure for Apartheid", una rete di attivisti interni ed esterni all&#8217;azienda, che chiede la cessazione della fornitura di servizi tecnologici a Israele.</p>    <p>Microsoft ha precisato che la sua collaborazione con il Ministero della Difesa israeliano &#232; di tipo commerciale standard, e che non ha rilevato violazioni delle proprie linee guida etiche sull&#8217;uso dell&#8217;AI. Tuttavia, la stessa azienda ammette di non avere piena visibilit&#224; sull&#8217;uso che i clienti fanno dei software installati su server o dispositivi autonomi, rendendo quindi la revisione parziale per definizione.</p><p>Nonostante la presa di posizione ufficiale, il gruppo No Azure for Apartheid ha replicato sottolineando le contraddizioni nel comunicato di Microsoft. Il portavoce Hossam Nasr ha dichiarato che l&#8217;azienda, pur dichiarando la non responsabilit&#224; nei danni subiti dai civili palestinesi, <strong>ammette implicitamente di non poter verificare come le sue tecnologie vengano effettivamente impiegate</strong>. Nasr ha anche evidenziato che, a differenza del caso russo-ucraino in cui Microsoft ha sospeso le vendite a Mosca, con Israele l&#8217;azienda ha mantenuto operativi i contratti, nonostante la gravit&#224; delle accuse internazionali verso Tel Aviv.</p>    <p>Le critiche sono alimentate anche da inchieste giornalistiche, come quelle di <a href="https://www.theguardian.com/world/2025/jan/23/israeli-military-gaza-war-microsoft">The Guardian</a> e <a href="https://apnews.com/article/israel-palestinians-ai-technology-737bc17af7b03e98c29cec4e15d0f108">Associated Press</a>, secondo cui l&#8217;esercito israeliano avrebbe ampliato l&#8217;uso di strumenti AI &#8212; inclusi quelli sviluppati con OpenAI e basati su Azure &#8212; per la raccolta massiva di dati, la trascrizione automatica di conversazioni e l&#8217;analisi linguistica di messaggi e telefonate. Documenti trapelati suggeriscono che Microsoft avrebbe fornito circa 19.000 ore di consulenze tecniche all&#8217;apparato militare israeliano, per un valore complessivo stimato intorno ai 9,2 milioni di euro.</p>    <p>Nel suo blog ufficiale, <strong>Microsoft ha anche cercato di distinguere il proprio ruolo da quello di fornitori specializzati in <a href="https://www.hdblog.it/tecnologie-militari/">software militare</a></strong>, sostenendo di non aver mai sviluppato n&#233; consegnato strumenti destinati a operazioni di sorveglianza o targeting. Ma secondo i critici, questa posizione non basta: il solo fatto di vendere tecnologie a eserciti coinvolti in gravi crisi umanitarie rappresenterebbe, secondo loro, una forma di complicit&#224; etica.</p>    <p>Un altro aspetto controverso, evidenziato ancora da Nasr, &#232; l&#8217;assenza della parola &#8220;Palestina&#8221; o riferimenti diretti al popolo palestinese nel comunicato aziendale, un dettaglio che secondo lui riflette chiaramente le priorit&#224; e gli orientamenti commerciali di Microsoft.</p></div>