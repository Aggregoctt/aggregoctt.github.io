---
author: HDblog.it
canonical_url: https://www.hdblog.it/smartphone/articoli/n618628/one-ui-8-samsung-galaxy-batteria-autonomia-novita/
date: '2025-05-16T05:40:00'
excerpt: 'Novit√† anche per i video e Now Brief: scopriamole.'
image: assets/media/f82lMYMAv5g8GmKEdMS4FQ-ktXkrKpVQz-q8krsb_VQlw.webp
source: hdblog
tags:
- Android
- Samsung
title: Con One UI 8 Samsung migliora l'autonomia degli smartphone e non solo
---
<div>
	
				<p>Con<a href="https://www.hdblog.it/samsung/articoli/n615627/one-ui-7-samsung-galaxy-s24-aggiornamento-bug/"> l'arrivo della One UI 7 sugli smartphone Galaxy compatibili</a> oltre <a href="https://www.hdblog.it/schede-tecniche/samsung-galaxy-s25_i6778/">alla serie S25</a> a partire da aprile, gli utenti hanno notato <a href="https://www.hdblog.it/smartphone/articoli/n617239/samsung-one-ui-7-battery-drain-galaxy-24-fold-6/">un consumo anomalo della batteria</a>. Buone notizie: sembra che con <a href="https://www.hdblog.it/samsung-one-ui-8-0/">One UI 8</a>, il cui debutto &#232; previsto gi&#224; per l'estate sui nuovi pieghevoli Galaxy Z Fold 7 e Galaxy Z Flip 7, le cose cambieranno in meglio.</p>

<p>Il noto informatore Tarun Vats, infatti, ha condiviso sul proprio profilo X alcuni screenshot che suggeriscono un potenziale <strong>miglioramento significativo della durata della batteria</strong> per i dispositivi Galaxy<strong> con l'aggiornamento alla One UI 8 </strong>basata <a href="https://www.hdblog.it/android-16/">su Android 16</a>. Le immagini mostrano <a href="https://www.hdblog.it/schede-tecniche/samsung-galaxy-s25-ultra_i6780/">un Galaxy S25 Ultra</a> con una build beta preliminare (ZYEF) che ha raggiunto un impressionante risultato di<strong> 8 ore di schermo acceso con ancora il 13% di batteria residua</strong>. Ancora pi&#249; incoraggiante &#232; il tasso di consumo iniziale, che si attesta intorno al <strong>10% all'ora</strong>.</p><p>Questi risultati sono stati ottenuti con il telefono impostato sulla risoluzione QHD e utilizzando principalmente la connessione Wi-Fi. Considerando che Samsung continua a impiegare batterie da 5.000 mAh, si tratta di numeri degni di nota. Dispositivi come il <a href="https://www.hdblog.it/schede-tecniche/samsung-galaxy-s25-edge_i6923/">nuovo Galaxy S25 Edge</a>, la cui estrema sottigliezza ha limitato la capacit&#224; della batteria, non potranno che beneficiare di questo incremento di efficienza. </p>

<p>Da qui al rilascio della versione stabile, comunque, le cose potrebbero cambiare. In meglio, certo, ma anche in peggio: e quindi prima di festeggiare conviene pazientare ancora un po'. </p>NOVIT&#192; ANCHE PER VIDEO LOG E NOW BRIEF<p>Una migliore autonomia, comunque, non sar&#224; l'unica novit&#224; di One UI 8. A quanto pare con One UI 8 Samsung migliorer&#224; due funzioni introdotte dalla famiglia Galaxy S25. La prima &#232; la <strong>registrazione video in profilo Log </strong> (cio&#232; logaritmico), <strong>che verr&#224; estesa alla fotocamera frontale</strong>. La serie Galaxy S25 &#232; stata la prima di Samsung a supportare la registrazione in formato Log, che cattura video con una<strong> gamma dinamica e dettagli pi&#249; ampi</strong>, richiedendo modifiche in post-produzione per ottenere risultati ottimali.</p>    <p>La registrazione Log funziona sia in modalit&#224; video normale che Pro, ma su One UI 7 &#232; limitata alle fotocamere posteriori. Con One UI 8, anche la fotocamera anteriore potr&#224; sfruttare questa funzionalit&#224;. Tuttavia, &#232; possibile che gli utenti di Galaxy S25, S25+ e S25 Ultra ricevano la registrazione Log per la fotocamera anteriore tramite un aggiornamento software standard prima dell'arrivo di One UI 8, dato che il Galaxy S25 Edge sembra supportare la registrazione Log su tutte le fotocamere pur eseguendo One UI 7.</p><p>L'altra funzionalit&#224; della serie Galaxy S25 che Samsung ritoccher&#224; con One UI 8 &#232; <strong>Now Brief.</strong> Come noto, Now Brief fornisce riepiloghi basati sull'intelligenza artificiale che coprono meteo, eventi del calendario, dati sulla salute, aggiornamenti sul traffico, notizie e altro ancora, apprendendo i modelli di utilizzo e il comportamento dell'utente. Su One UI 8, Samsung ha aggiunto la<strong> possibilit&#224; di far leggere vocalmente questi riepiloghi</strong>. &#200; possibile attivare la lettura toccando il pulsante text-to-speech nell'angolo in alto a destra dell'app Now Brief.</p> 

	
				


 


	
				 
			
	
			</div>