---
author: HDblog.it
canonical_url: https://www.hdblog.it/smartphone/articoli/n618801/iphone-17-air-batteria-specifiche-leak-autonomia/
date: '2025-05-18T06:55:00'
excerpt: Davvero faticher√† ad arrivare a sera?
image: assets/media/tzM6ZczshGT7atH3SML5Dg-Sfld40vIjgoLJzPO_k9isQ.webp
source: hdblog
tags:
- Apple
title: 'iPhone 17 Air, filtrano le specifiche della batteria e sono deludenti: solo
  2.800 mAh'
---
<div><p><a href="https://www.hdblog.it/iphone-17/">iPhone 17 Air</a>, lo sappiamo, sar&#224; sottilissimo, con un profilo di appena 5,6 mm e un peso di 145 grammi. Questa scelta di design estrema si accompagna ad alcuni sacrifici inevitabili: il comparto fotografico posteriore conter&#224; un solo sensore, e gi&#224; circolano preoccupazioni sull'autonomia, con indiscrezioni che parlano di un dispositivo che <a href="https://www.hdblog.it/smartphone/articoli/n617193/iphone-17-air-autonomia-sera-custodia-ricarica/">per tanti utenti potrebbe faticare ad arrivare a sera</a>. Proprio su questo fronte arriva oggi una novit&#224; importante, e non &#232; una buona notizia.</p><p>Una fonte interna alla catena di approvvigionamento ha rivelato che l'iPhone 17 Air sarebbe dotato di una <strong>batteria</strong> incredibilmente ridotta, con una capacit&#224; di appena <strong>2.800 mAh.</strong> Per intenderci, parliamo di valore significativamente inferiore rispetto batteria da 3.900 mAh <a href="https://www.hdblog.it/schede-tecniche/samsung-galaxy-s25-edge_i6923/">del Galaxy S25 Edge</a>, il flagship sottile appena presentato da Samsung, oltre che a quella da 3.561 mAh <a href="https://www.hdblog.it/schede-tecniche/apple-iphone-16_i6597/">di iPhone 16</a>.</p>

<p>Se davvero fosse cos&#236;, i rumor su uno smartphone con un'autonomia inferiore alla media avrebbero decisamente senso. E non a caso si parla del fatto che Apple avrebbe previsto di lanciare assieme a iPhone 17 Air anche una cover con battery pack integrato: una scelta un po' paradossale, quella di rilasciare un prodotto sottile per poi abbinarlo ad una custodia pi&#249; spessa in modo da compensarne l'autonomia limitata.</p><p>In generale, la capienza della batteria degli iPhone non &#232; mai stata impressionante: d'altra parte Apple, potendo sviluppare in maniera sinergica e mirata software e hardware, ha ampi margini di ottimizzazione rispetto ai produttori della galassia Android. Si dice infatti che <strong>a Cupertino starebbero lavorando affinch&#233; <a href="https://www.hdblog.it/apple-intelligence/">Apple Intelligence</a> aiuti ad estendere l'autonomia di iPhone 17 Air</strong> (e non solo), addestrando l'intelligenza artificiale sui dati raccolti da migliaia di utenti per creare un<strong> modello in grado di ottimizzare l'utilizzo delle app sull'iPhone</strong>. Tuttavia, considerando le prestazioni finora dimostrate da Apple Intelligence, &#232; difficile aspettarsi miracoli da questa soluzione, almeno all'inizio.</p></div>