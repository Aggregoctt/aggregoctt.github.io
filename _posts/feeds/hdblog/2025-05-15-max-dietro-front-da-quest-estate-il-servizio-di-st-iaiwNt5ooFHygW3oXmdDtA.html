---
author: HDblog.it
canonical_url: https://www.hdblog.it/android/articoli/n618485/hbo-max-nuovo-nome-ritorno-streaming/
date: '2025-05-15T05:35:00'
excerpt: Ãˆ stato un viaggio lungo e travagliato, ma finalmente siamo tornati al punto
  di partenza.
image: assets/media/iaiwNt5ooFHygW3oXmdDtA-7HaiyEfwQRdLdITrsHMYXQ.webp
source: hdblog
tags:
- Android
title: 'Max, dietro front: da quest''estate il servizio di streaming torna a chiamarsi
  HBO Max'
---
<div><p><a href="https://www.hdblog.it/hbo-max/">Max, il servizio di streaming precedentemente noto come HBO Max</a>, cambier&#224; nome nei prossimi mesi, e <strong>torner&#224; a chiamarsi HBO Max</strong>. L&#8217;ha annunciato ufficialmente Warner Bros. Discovery nelle scorse ore: a quanto pare alla base della strategia c&#8217;&#232; l&#8217;idea di dare pi&#249; importanza a HBO, &#8220;il marchio che rappresenta la massima qualit&#224; nei media, per accelerare ulteriormente questa crescita nei prossimi anni&#8221;, secondo il team di comunicazione del gruppo.</p>    <p>Sar&#224; la scelta definitiva? &#200; possibile, ma &#232; difficile dirlo visto come sono andate le cose negli ultimi anni. <strong>In principio era HBO</strong> (Home Box Office): un gruppo di canali pay TV americani tra i pi&#249; apprezzati al mondo per la grande qualit&#224; delle sue proposte. Tanto per citarne alcune, pi&#249; o meno recenti: Game of Thrones, True Detective, Sex and the City, I Soprano, Succession, Chernobyl, Euphoria, White Lotus. Poi arriv&#242; lo streaming, e si pass&#242; a HBO Max. Come tutte le app che si rispettano aveva un suo colore primario di accento, il viola.</p><p><a href="https://www.hdblog.it/applicazioni/articoli/n568720/max-hbo-discovery-plus-fusione-prezzi-quando/">Dopo due anni scarsi Warner Bros. si &#232; fusa con Discovery</a>, e cos&#236; ha creato una piattaforma di streaming unica, <strong>abbandonando &#8220;HBO&#8221; e tenendo &#8220; Max&#8221;</strong>, passando contestualmente al blu come colore di accento principale. Appena qualche mese fa Max aveva annunciato un nuovo logo, con un font che richiamava in modo molto evidente quello storico di HBO con la &#8220;O&#8221; piena&#8221;, e passando allo sfondo/accento nero.</p>    <p>A quanto pare il nuovo brand arriva contestualmente alla decisione di cambiare un pochino  rotta sulla strategia editoriale, riducendo il volume per concentrarsi di pi&#249; sulla qualit&#224;. La piattaforma &#232; cresciuta in modo significativo nel 2024, aggiungendo 22 milioni di nuovi abbonati, e <strong>punta a raggiungere quota 150 milioni entro la fine del 2026</strong>.</p></div>