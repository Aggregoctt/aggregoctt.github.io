---
author: HDblog.it
canonical_url: https://www.hdblog.it/tv/articoli/n619183/marantz-av20-amp20-pre-finale-ht-atmos-dtsx-dirac/
date: '2025-05-21T10:55:00'
excerpt: Marantz annuncia lâ€™arrivo della nuova accoppiata pre-processore AV20 13.4
  canali Atmos e finale di potenza AMP20 a 12 canali dedicata al mercato Home Theater
  High-End
image: assets/media/ULgFD2CKbRnX5yeuvDn8-A-QDEbq1iapwVRnbHW4qpGXg.webp
source: hdblog
tags:
- Alta Definizione
title: 'Marantz AV20 e AMP20: pre e finale HT Atmos / DTS:X fino a 13.4 canali con
  Dirac'
---
<div>
	
				<p><strong>Marantz</strong> (storico brand Hi-Fi giapponese <a href="https://www.hdblog.it/tv/articoli/n617533/samsung-acquisisce-bowers-denon-marantz/">recentemente acquisito da Samsung</a>, insieme a Denon e Bowers &amp; Wilkins) annuncia l&#8217;arrivo della nuova accoppiata <strong>pre-processore AV20 e finale di potenza AMP20</strong> dedicata al mercato <strong>Home Theater High-End</strong>.</p><p>Evoluzione pi&#249; &#8220;economica&#8221; (si fa per dire) dell&#8217;accoppiata AV10 (con uscite pre fino a 15.4 canali) e AMP10 (con 16 canali di amplificazione), i nuovi AV20 e AMP20 ne riprendono design e filosofia costruttiva.</p><p>Il nuovo <strong>pre-processore AV20</strong> &#232; ora in grado di gestire <strong>fino a 13.4 canali</strong> (sia sbilanciati RCA che bilanciati XLR sia per le uscite pre-out principali che per le <strong>4 uscite subwoofer</strong>), &#232; dotato di <strong>stadio di pre-amplificazione proprietario HDAM SA-3</strong> e tutta la decodifica e gestione dei segnali &#232; affidata al pi&#249; recente e potente chipset <strong>DSP dual-core SHARC di Analog Devices</strong>, abbinato a <strong>DAC a due canali a 32 bit con riduzione del jitter dedicata</strong> (non conosciamo al momento i modelli, ma &#232; plausibile possano essere gli ESS Sabre come per l&#8217;AV10 e l&#8217;integrato HT Cinema 30).</p>    <p>Scontato, ovviamente, il <strong>supporto a qualsiasi tipo di codifica stereo e multicanale</strong>, anche in Hi-Res (incluso il DSD) e con supporto audio immersivo a oggetti, tra cui il <strong>Dolby Atmos</strong>, il <strong>DTS:X</strong> (anche Pro), <strong>Auro-3D</strong>, <strong>Sony 360 Reality</strong> e anche uno specifico <strong>preset &#8220;IMAX Enhanced&#8221;</strong> (con decodifica DTS).</p><p>Per garantire i migliori risultati possibili con un'ampia gamma di diffusori in qualsiasi ambiente di ascolto, AV20 combina la potente capacit&#224; di elaborazione con <strong>diverse opzioni di auto-calibrazione ambientale</strong>: <strong>Audyssey MultEQ XT32</strong>, basata sulla calibrazione automatica delle dimensioni e delle distanze dei diffusori, sulla regolazione del livello e altro ancora, il tutto tramite un microfono incluso. Chi volesse spingersi oltre, potr&#224; acquistare le licenze <strong>Dirac Live Room Correction e Dirac Live Bass Control</strong>, che consentono un'integrazione completamente ottimizzata delle basse frequenze per un massimo di quattro subwoofer indipendenti, offrendo una risposta dei bassi perfettamente coerente anche negli ambienti pi&#249; difficili.</p>    <p>AV20 supporter&#224; anche - via futuro aggiornamento firmware - <strong>Dirac Live Active Room Treatment (ART)</strong>, la pi&#249; recente e potente delle tecnologie di ottimizzazione ambientale Dirac, progettata per offrire l'esperienza di ascolto pi&#249; coesa e timbricamente coerente di qualsiasi altra tecnologia di ottimizzazione ambientale disponibile.</p><p>Non manca un&#8217;amplia versatilit&#224; di connessioni sorgenti, grazie alla presenza di <strong>7 ingressi e 2 uscite tutte HDMI 2.1 da 40 Gbps</strong> (quindi fino a 4K 120Hz e 8K 60Hz con supporto pass-through gaming ALLM e VRR e HDR anche Dolby Vision, HDR10+ e HLG), pi&#249; <strong>un&#8217;ulteriore uscita &#8220;Zone 2&#8221; HDMI 2.0</strong>.</p><p>Infine, AV20 supporta anche la pi&#249; recente piattaforma <strong>multi-room HEOS</strong>, offrendo accesso ai contenuti dei servizi di streaming, il tutto perfettamente integrato in un'unica esperienza utente unificata<strong>. Roon Ready, Spotify Connect, TIDAL Connect, Qobuz Connect, AirPlay 2 e Bluetooth</strong> completano HEOS per semplificare l'accesso alla pi&#249; ampia gamma possibile di servizi di streaming.</p><p>Il nuovo <strong>finale AMP20</strong> &#232; progettato con gli stessi standard prestazionali dell'acclamato AMP10 e pu&#242; contare su <strong>finali di potenza in classe D (con moduli Hypex NCore) a 12 canali da 200W l&#8217;uno</strong> (su 8 Ohm, 1 kHz, THD 0,05% con due canali pilotati) e prevede anche la possibilit&#224; di riconfigurare coppie di canali di amplificazione da 200W in uscite a ponte (BTL), con un massimo di sei canali da 400W. In alternativa, &#232; possibile bi-amplificare fino a sei diffusori. Naturalmente, sono inclusi <strong>ingressi XLR bilanciati e RCA sbilanciati</strong>.</p><p>AMP20 pu&#242; anche essere integrato in sistemi insieme ad altri componenti Marantz; ad esempio, come upgrade di un sinto-amplificatore HT come il Cinema 30, o come complemento al pre-processore AV10 dove sono richiesti meno canali di potenza.</p>  

	
				


 


	
				 
			
	
			</div>