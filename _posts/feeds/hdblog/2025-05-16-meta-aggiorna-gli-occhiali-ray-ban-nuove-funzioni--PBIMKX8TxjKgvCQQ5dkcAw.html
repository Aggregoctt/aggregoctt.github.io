---
author: HDblog.it
canonical_url: https://www.hdblog.it/indossabili/articoli/n618659/ray-ban-meta-accessibilita-ai/
date: '2025-05-16T08:25:00'
excerpt: Meta migliora l'accessibilit√† dei suoi smart glasses con nuove funzioni AI
image: assets/media/PBIMKX8TxjKgvCQQ5dkcAw-FacIEMSMen9-rAPRGUZlww.webp
source: hdblog
tags:
- Tecnologia
title: 'Meta aggiorna gli occhiali Ray-Ban: nuove funzioni per utenti ipovedenti'
---
<div><p>In occasione della Giornata globale della consapevolezza sull&#8217;accessibilit&#224;, Meta ha annunciato una serie di aggiornamenti per gli occhiali intelligenti <a href="https://www.hdblog.it/ray-ban-2a-generazione/">Ray-Ban Meta</a>, con un&#8217;attenzione particolare alle persone con problemi di vista. <a href="https://www.hdblog.it/ia/">L&#8217;intelligenza artificiale</a> integrata negli occhiali diventa ora ancora pi&#249; reattiva e personalizzabile, offrendo <strong>risposte dettagliate basate sull&#8217;ambiente circostante</strong>.</p>    <p>Una delle novit&#224; pi&#249; attese &#232; l&#8217;espansione della <strong>funzione &#8220;Chiama un volontario&#8221; (Call a Volunteer),</strong> nata dalla collaborazione tra Meta e l&#8217;organizzazione Be My Eyes. Questo servizio consente all&#8217;utente di mettersi in contatto con un volontario &#8211; selezionato tra oltre 8 milioni disponibili nel mondo &#8211; che, attraverso la videocamera degli occhiali, pu&#242; <strong>offrire assistenza visiva in tempo reale</strong>. Dopo il debutto nel 2024 in Stati Uniti, Canada, Regno Unito, Irlanda e Australia, il servizio <strong>sar&#224; presto attivo in tutti i 18 Paesi dove &#232; disponibile<a href="https://www.hdblog.it/meta-a/"> Meta AI</a></strong>, raggiungendo nuove fasce di utenti.</p><p>La funzione si attiva semplicemente con un comando vocale come &#8220;Sii i miei occhi&#8221;, rendendo l&#8217;interazione completamente a mani libere, estremamente utile in situazioni quotidiane come leggere etichette, trovare oggetti caduti o muoversi in ambienti sconosciuti.</p>    <p>Ma le iniziative di Meta per rendere la tecnologia pi&#249; accessibile non si fermano qui e riguardano anche altri dispositivi. L&#8217;azienda ha messo in evidenza anche gli <strong>sforzi nel campo della realt&#224; estesa (XR), con strumenti gi&#224; disponibili come i sottotitoli in tempo reale e il riconoscimento vocale su dispositivi come Quest e sulla piattaforma Horizon Worlds.</strong></p>    <p>Un altro progetto interessante &#232; il chatbot sviluppato da <strong>Sign-Speaks per WhatsApp</strong>, capace di tradurre in tempo reale la lingua dei segni americana (ASL) in testo e viceversa. Il sistema utilizza l&#8217;API di Sign-Speaks e i modelli linguistici Llama di Meta, e punta a facilitare la comunicazione tra persone sorde o con difficolt&#224; uditive.</p>    <p>Guardando al futuro, <a href="https://www.hdblog.it/indossabili/articoli/n618438/meta-occhiali-smart-2026-ai-facciale/">Meta sta gi&#224; lavorando di futuri nuovi modelli di occhiali smart. Secondo le indiscrezioni, il focus sar&#224; sul riconoscimento facciale avanzato.</a></p></div>