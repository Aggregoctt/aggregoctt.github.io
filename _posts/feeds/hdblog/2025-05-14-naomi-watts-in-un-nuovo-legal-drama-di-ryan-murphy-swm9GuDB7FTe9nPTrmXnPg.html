---
author: HDblog.it
canonical_url: https://www.hdblog.it/spettacolo/articoli/n618466/all-fair-ryan-murphy-disneyplus-trailer/
date: '2025-05-14T16:50:00'
excerpt: Prime immagini e teaser di Allâ€™s Fair, legal drama di Ryan Murphy con Kim
  Kardashian
image: assets/media/swm9GuDB7FTe9nPTrmXnPg-um4-ai4UPppM2c3qwOARxA.webp
source: hdblog
tags:
- Articolo
title: Naomi Watts in un nuovo legal drama di Ryan Murphy su Disney+
---
<div><p>La trama segue <strong>un gruppo di avvocatesse divorziste </strong>che, stanche di essere sottovalutate in uno studio legale dominato da uomini, decidono di aprire una propria attivit&#224;. Brillanti, implacabili e complesse, si muovono in un mondo dove il denaro ha pi&#249; voce dell&#8217;amore, affrontando casi esplosivi e tradimenti inattesi sia in aula che nella loro vita privata. Ma ci&#242; che rende All&#8217;s Fair interessante non &#232; solo il contesto legale, bens&#236; il modo in cui le relazioni personali si intrecciano ai giochi di potere e ai conflitti morali.</p>    <p>Uno degli elementi che ha acceso i riflettori sulla serie &#232; senz&#8217;altro <strong>la presenza nel cast di Kim Kardashian</strong>, qui in un ruolo di rilievo che segna una svolta nella sua carriera nel mondo dello spettacolo. Accanto a lei, interpreti di grande calibro come Naomi Watts, Niecy Nash-Betts, Teyana Taylor e Matthew Noszka, con la partecipazione di due vere e proprie icone: Sarah Paulson e Glenn Close.</p><p>Le protagoniste non sono solo attrici, ma anche executive producer della serie, affiancate dietro le quinte da nomi di peso come Kris Jenner, Jon Robin Baitz e Anthony Hemingway, che firma anche la regia di alcuni episodi. Prodotta da 20th Television in collaborazione con Ryan Murphy Television, All&#8217;s Fair si propone di unire elementi di dramma legale con atmosfere da soap sofisticata, con uno stile narrativo incisivo e visivamente curato. La promessa &#232; quella di una serie capace di far riflettere sui ruoli di genere nel mondo del diritto, sulle ambizioni personali e sulla complessit&#224; delle relazioni contemporanee.</p>    <p>Il teaser trailer offre uno sguardo rapido ma d&#8217;impatto sul tono della serie: elegante ma pungente, emozionale ma tagliente. Ve lo proponiamo a seguire.</p></div>