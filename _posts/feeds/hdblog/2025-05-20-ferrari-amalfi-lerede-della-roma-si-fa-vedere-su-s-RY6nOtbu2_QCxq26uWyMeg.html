---
author: HDblog.it
canonical_url: https://www.hdmotori.it/nuova-ferrari-amalfi-erede-roma-foto-spia/
date: '2025-05-20T06:30:27'
excerpt: Il debutto del nuovo modello del Cavallino Rampante sarebbe atteso per luglio
image: assets/media/RY6nOtbu2_QCxq26uWyMeg-ZVNm_8Hw3_ad10TPjccHKw.webp
source: hdblog
tags:
- Auto
title: Ferrari Amalfi, l&#039;erede della Roma si fa vedere su strada
---
<div>
                            
                    
                                                                                                                        
            
                        <p><strong>Ferrari Amalfi</strong> &#232; una delle <strong>prossime novit&#224;</strong> che il Cavallino Rampante porter&#224; al debutto. Si tratta <strong>dell&#8217;erede della Ferrari Roma</strong> il cui debutto sarebbe atteso nel corso dei prossimi mesi, probabilmente gi&#224; a <strong>luglio</strong>. La nuova sportiva &#232; stata intercettata su strada durante una sessione di test. Ovviamente, Ferrari sta ben attenta a proteggere i nuovi modelli adottando sempre un camuffamento piuttosto esteso che rende difficile capire i particolari del design. Ricordiamo che internamente la nuova Ferrari Amalfi dovrebbe essere identificata con il <strong>nome di progetto F169 M</strong>.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="cosa-sappiamo">COSA SAPPIAMO?</h2>
    
    
                
    
                        
                        
                        
                            
                            
                        

            
                        
<p>La base di partenza &#232; quella della Roma che ben conosciamo ma il nuovo modello dovrebbe caratterizzarsi per un <strong>design completamente rivisto</strong>, con una nuova impostazione estetica. Rimarr&#224; sempre <strong>una 2+2</strong> ma le linee saranno riprogettate ed il frontale pare che sar&#224; tutto nuovo. Il <strong>motore dovrebbe rimanere un V8</strong> anche se in passato erano circolate indiscrezioni che affermavano l&#8217;ipotesi di una scelta differente. Il cuore pulsante dovrebbe quindi continuare ad essere un 8 cilindri e ci si aspetta che la potenza salga (oggi 620 CV) per poter offrire prestazioni ancora migliori. Ovviamente bisogner&#224; attendere la presentazione ufficiale del nuovo modello per scoprire le sue precise specifiche tecniche. Le<strong> ultime foto spia</strong> pubblicate su Facebook da&#160;<strong>Walter Vayr&#160;</strong>e realizzate da Gabetz Spy Unit permettono quindi di dare un ulteriore sguardo al muletto della nuova vettura di Maranello.</p>
 
<p>Purtroppo, gli interni non si vedono ma possiamo immaginarci un aggiornamento tecnologico e un ulteriore lavoro per alzare la gi&#224; alta qualit&#224; percepita. Come per la Roma, anche per la nuova Amalfi dovrebbe essere realizzata una versione Spider. Con il debutto che si avvicina, &#232; possibile che presto arrivino ulteriori scatti del nuovo modello di Maranello che permettano di capire qualcosa di pi&#249; sul design.</p>
<p>In ogni caso, la nuova Ferrari Amalfi sar&#224; <strong>una delle 6 novit&#224;</strong> che il Cavallino Rampante presenter&#224; nel corso del 2025. Di recente abbiamo visto la <strong>nuova 296 Speciale</strong>, anche in versione Spider e gi&#224; sappiamo che il <a href="https://www.hdmotori.it/ferrari-articoli-n617506-vigna-ferrari-elettrica-ecco-come-sara-svelata/">9 ottobre Maranello fornir&#224; le prime informazioni sulla Ferrari elettrica</a> che per&#242; vedremo davvero solamente nel 2026.</p>
 
    
                            
                            
    
                        
                        
                        
                            
                            
                        

        
    

    

</div>