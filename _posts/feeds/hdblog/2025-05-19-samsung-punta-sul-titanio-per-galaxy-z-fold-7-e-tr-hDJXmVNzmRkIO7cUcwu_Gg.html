---
author: HDblog.it
canonical_url: https://www.hdblog.it/smartphone/articoli/n618858/samsung-titanio-galaxy-z-fold-7-tri-fold-sottili/
date: '2025-05-19T07:10:00'
excerpt: Via il digitalizzatore per la S Pen, arriva il titanio nella struttura
image: assets/media/hDJXmVNzmRkIO7cUcwu_Gg-Ag0YvQnBE0qm_QpyZ-OydQ.webp
source: hdblog
tags:
- Android
- Samsung
title: 'Samsung punta sul titanio per Galaxy Z Fold 7 e tri-fold: pi√π sottili, niente
  S Pen'
---
<div>
	
				<p>Samsung sta lavorando a<strong> tre nuovi dispositivi pieghevoli</strong> destinati a rafforzare la propria posizione in un mercato che sta diventando sempre pi&#249; competitivo: il<a href="https://www.hdblog.it/samsung-galaxy-z-fold-7/"> Galaxy Z Fold 7</a>, il <a href="https://www.hdblog.it/samsung-galaxy-z-flip-7/">Galaxy Z Flip 7</a> e <a href="https://www.hdblog.it/samsung-trifold/">un inedito smartphone tri-fold</a>, tutti sono attesi nel corso della seconda met&#224; del 2025. Secondo quanto riportato dalla testata sudcoreana TheElec, se da un lato per il Flip non sono attese particolari novit&#224;, l'azienda <strong>prevede di utilizzare sia sul Fold che sul tri-fold il titanio </strong>come materiale strutturale per migliorare la resistenza e ridurre lo spessore.</p>IL RITORNO DEL TITANIO NEI PIEGHEVOLI SAMSUNG<p><strong>Il titanio verr&#224; impiegato nella piastra posteriore dei dispositivi</strong>, ovvero il componente di supporto situato tra la cerniera e il pannello pieghevole. In gergo tecnico, questa parte viene definita anche "supporto interno" o "backplate", ed &#232; <strong>essenziale per sostenere la struttura del pannello pieghevole</strong> e <strong>facilitarne l'apertura e la chiusura</strong>. Nei foldable, questa piastra richiede ulteriori lavorazioni come incisioni o processi di etching nella zona pieghevole, per garantire flessibilit&#224; e compatibilit&#224; con la meccanica della cerniera. L'industria la identifica talvolta con il termine di marketing "cerniera interna", sebbene non includa elementi meccanici come ingranaggi o perni.</p>    <p>Si tratta di una scelta che segue <strong>un'evoluzione nei materiali utilizzati da Samsung:</strong> si &#232; passati dall'acciaio inossidabile (SUS) del <a href="https://www.hdblog.it/schede-tecniche/samsung-galaxy-fold_i3880/">primo Galaxy Fold</a> e del <a href="https://www.hdblog.it/schede-tecniche/samsung-galaxy-z-fold-2_i4533/">Galaxy Z Fold 2</a>, alla fibra di carbonio rinforzata (CFRP) impiegata dal<a href="https://www.hdblog.it/schede-tecniche/samsung-galaxy-z-fold-3_i5033/"> Galaxy Z Fold 3</a> in poi. La scelta della CFRP fu dettata anche dalla necessit&#224; di garantire compatibilit&#224; elettromagnetica con i digitalizzatori per la S Pen, che invece risultavano disturbati dall'acciaio.</p><p>Con il <a href="https://www.hdblog.it/schede-tecniche/samsung-galaxy-z-fold-se_i6705/">Galaxy Z Fold SE</a>, una versione &#8220;slim&#8221; lanciata<a href="https://www.hdblog.it/smartphone/articoli/n596718/samsung-galaxy-z-fold-6-special-edition/"> nella seconda met&#224; del 2024</a>, Samsung ha per la prima volta utilizzato una piastra posteriore in titanio, proprio grazie all'assenza del digitalizzatore. Questo ha permesso di ottenere uno spessore ridotto di 10,6 mm da chiuso, contro i 12,1 mm del <a href="https://www.hdblog.it/schede-tecniche/samsung-galaxy-z-fold-6_i6518/">Galaxy Z Fold 6</a>, con una riduzione di ben 1,5 mm ottenuta combinando l'eliminazione del digitalizzatore (0,6 mm in meno) e altri accorgimenti nei materiali interni. Si stima che il Fold SE abbia raggiunto una distribuzione compresa tra le 200.000 e le 300.000 unit&#224;.</p>    <p>A differenza del <a href="https://www.hdblog.it/schede-tecniche/samsung-galaxy-s25-ultra_i6780/">Galaxy S25 Ultra</a>, che impiega il titanio nella cornice esterna, <strong>Samsung intende quindi utilizzare questo metallo solo per il supporto interno nei suoi nuovi foldable</strong>. Il titanio, sebbene pi&#249; difficile da lavorare, consente di ottenere una maggiore robustezza senza penalizzare il peso, favorendo la progettazione di dispositivi sempre pi&#249; sottili.</p>UN DESIGN PI&#217; SNELLO, ANCHE SENZA S PEN<p>Per ridurre ulteriormente lo spessore del Galaxy Z Fold 7, Samsung avrebbe deciso di<strong> rinunciare all'integrazione del digitalizzatore per la S Pen</strong>. La versione usata nel Fold 6 aveva uno spessore di 0,3 mm per lato, e la sua rimozione consente un risparmio complessivo di 0,6 mm, contribuendo in modo significativo alla riduzione dello spessore totale del dispositivo da chiuso.</p><p>Tuttavia, l'assenza del digitalizzatore non significa necessariamente la fine del supporto allo stilo. Samsung Display, in collaborazione con l'azienda HiDeep, sta sviluppando<strong> una nuova generazione di pannelli OLED capaci di riconoscere l'input da penna senza la necessit&#224; di un digitalizzatore dedicato</strong>. Si tratta di una tecnologia simile a quella gi&#224; adottata da Apple, in cui lo stilo &#232; dotato di una batteria integrata per determinare la posizione della punta. Per quanto promettente, <strong>questa tecnologia non sar&#224; per&#242; pronta in tempo per essere implementata n&#233; sul Galaxy Z Fold 7 n&#233; sul tri-fold attesi quest'anno.</strong></p>    <p>La strategia di razionalizzazione dei materiali non si applicher&#224; invece al Galaxy Z Flip 7 cge continuer&#224; a utilizzare una piastra posteriore in acciaio inox (SUS), come nelle generazioni precedenti. La serie Flip, del resto, non ha mai integrato n&#233; supportato la S Pen, e quindi non ha dovuto affrontare le stesse problematiche tecniche legate alla compatibilit&#224; elettromagnetica o allo spessore.</p>VERSO UNA NUOVA GENERAZIONE DI PIEGHEVOLI<p><strong>Il Galaxy Z Fold 7 punta dunque a superare i limiti delle generazioni precedenti, </strong>mirando a diventare <a href="https://www.hdblog.it/smartphone/articoli/n617534/galaxy-z-fold-7-nuove-indiscrezioni/">lo smartphone pieghevole pi&#249; sottile al mondo</a>. L'impiego del titanio nella piastra posteriore rappresenta un passo avanti significativo in termini di design e leggerezza, mentre l'assenza dell'S Pen potrebbe segnare un cambiamento strategico nella gamma, spingendo Samsung verso soluzioni tecniche pi&#249; raffinate e meno vincolanti.</p>    <p>Parallelamente, l'atteso dispositivo tri-fold potrebbe rappresentare una svolta nel segmento, introducendo un nuovo formato ancora inedito per il produttore sudcoreano. Entrambi i modelli saranno chiamati a rispondere alla crescente pressione competitiva da parte dei marchi cinesi, sempre pi&#249; agguerriti nel settore dei pieghevoli, dove <strong>sottigliezza, autonomia e velocit&#224; di ricarica stanno diventando i parametri chiave.</strong></p>

 

	
				


 


	
				 
			
	
			</div>