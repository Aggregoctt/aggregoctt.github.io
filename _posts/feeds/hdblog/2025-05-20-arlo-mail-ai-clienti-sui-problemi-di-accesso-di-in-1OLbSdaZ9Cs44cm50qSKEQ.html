---
author: HDblog.it
canonical_url: https://www.hdblog.it/casa/articoli/n619046/arlo-login-problemi-maggio-cosa-e-successo/
date: '2025-05-20T10:20:00'
excerpt: Nessuna informazione sensibile è stata compromessa
image: assets/media/1OLbSdaZ9Cs44cm50qSKEQ-QugoK6Vf646HsxzQYg97Pw.webp
source: hdblog
tags:
- Sicurezza
title: 'Arlo, mail ai clienti sui problemi di accesso di inizio maggio: cosa è accaduto'
---
<div><p><strong>Arlo</strong> ha inviato una comunicazione ai clienti per spiegare i <strong>problemi di login</strong> che si sono verificati, per gli utenti italiani, <strong>tra le 8:47 alle 11:15 di mercoled&#236; 7 maggio 2025</strong> su tutte le piattaforme. L'imprevisto ha determinato l'impossibilit&#224; di accedere al proprio account e dunque di accedere allo streaming video delle telecamere Arlo.</p>    <p>L'azienda tiene a precisare che nonostante l'incidente sia stato classificato come "violazione dei dati personali" (probabilmente a causa del fatto che l'infrastruttura interessata dal problema tratta dati degli utenti, dati sensibili) <strong>nessuna informazione dei clienti &#232; stata compromessa</strong>. Ma dalla classificazione derivano una serie di obblighi in <a href="https://www.hdblog.it/gdpr/">virt&#249; del GDPR</a>, tra cui la comunicazione agli utenti.</p>    <p>Nella comunicazione che abbiamo ricevuto anche noi si legge infatti: "Siamo anche in grado di confermare che non hai avuto ripercussioni negative sui tuoi dati personali e che non vi sono prove di accesso non autorizzato o uso improprio dei dati". Eccola:</p><blockquote>
<p>Apprezziamo la tua fiducia e desideriamo fornire piena trasparenza in merito al recente problema di accesso.<br>
Comprendiamo l'importanza di un accesso continuo alle tue telecamere e ci scusiamo sinceramente per qualsiasi inconveniente causato.<br>
Dopo un'attenta valutazione, possiamo confermare che l'incidente &#232; stato risolto. Ora dovresti essere in grado di accedere ai tuoi account e a tutte le funzionalit&#224; come di consueto. Sebbene l'incidente sia classificato come una violazione dei dati personali, siamo anche in grado di confermare che non hai avuto ripercussioni negative sui tuoi dati personali e che non vi sono prove di accesso non autorizzato o uso improprio dei dati.<br>
Se non state utilizzando il sistema all'interno della vostra abitazione privata, potrebbero essere applicabili le leggi sulla protezione dei dati.<br>
Nel frattempo, rimaniamo pienamente impegnati a salvaguardare i dati dei clienti e abbiamo avviato una revisione interna per rafforzare le nostre misure di sicurezza e prevenire il ripetersi di episodi simili in futuro.<br>
Se non trova una risposta alle sue domande, la invitiamo a contattarci tramite le informazioni di contatto fornite nella tabella sottostante. Maggiori informazioni su come Arlo tratta i suoi dati personali sono disponibili nella nostra Informativa sulla privacy, disponibile qui.</p>
</blockquote></div>