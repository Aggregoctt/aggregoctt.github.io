---
author: HDblog.it
canonical_url: https://www.hdblog.it/mercato/articoli/n618686/shopping-chat-paypal-perplexity/
date: '2025-05-16T09:55:00'
excerpt: Perplexity integra PayPal per acquisti, viaggi e biglietti direttamente via
  chat
image: assets/media/QQPzz5ZAEjIQpP8oxlXfNA-Wg3fCbhhLqInlnUm5-cBSg.webp
source: hdblog
tags:
- Economia e Mercato
title: 'Shopping e viaggi via chat: PayPal si integra con lâ€™AI di Perplexity'
---
<div><p>Dimenticate i classici passaggi tra ricerche su browser, carrelli virtuali e form di pagamento: Per chi usa<strong> <a href="https://www.hdblog.it/perplexity/">Perplexity</a>, l'esperienza online si trasformer&#224; molto presto trasforma grazie alla nuova alleanza con <a href="https://www.hdblog.it/paypal/">PayPal</a></strong>. L&#8217;obiettivo? Rendere lo shopping, la prenotazione di viaggi e l&#8217;acquisto di biglietti un&#8217;attivit&#224; semplice come fare una domanda in chat.</p>    <p>E' bene dire subito che la funzione, purtroppo, sar&#224; <strong>disponibile inizialmente negli Stati Uniti gi&#224; a partire dall&#8217;estate</strong>, ma non si esclude una sua rapida espansione ad altri mercati. La novit&#224; permetter&#224; agli utenti abbonati a Perplexity Pro di cercare un prodotto o un servizio e completare l'acquisto nello stesso momento, senza mai uscire dalla finestra della conversazione. Baster&#224; chiedere qualcosa come &#8220;trova scarpe da running sotto i 100 euro&#8221; o &#8220;prenota un weekend a Barcellona&#8221;, e il sistema non solo fornir&#224; una selezione di opzioni, ma <strong>permetter&#224; anche di pagare subito grazie all&#8217;integrazione con PayPal</strong>.</p><p>Un elemento chiave di questa novit&#224; &#232;<a href="https://www.hdblog.it/android/articoli/n571259/paypal-introduce-passkey-italia/"> l&#8217;utilizzo del sistema &#8220;passkey&#8221; di PayPal</a>, pensato per rendere ogni transazione non solo pi&#249; veloce, ma anche pi&#249; sicura. In pratica, l&#8217;utente potr&#224; autorizzare pagamenti con un solo tocco, senza dover digitare password o compilare moduli. Un&#8217;ottimizzazione che semplifica e accelera un processo solitamente dispersivo, grazie a un&#8217;AI che si comporta sempre pi&#249; come un vero assistente personale.</p>    <p>Ma non &#232; solo questione di comodit&#224;, infatti, l&#8217;integrazione tra questi due colossi segna una tappa importante nell&#8217;evoluzione del cosiddetto<strong> <a href="https://www.hdblog.it/agenti-ai/">&#8220;agentic commerce&#8221;</a>: un modello in cui l&#8217;AI non si limiter&#224; a suggerire cosa acquistare, ma si far&#224; carico di tutta la procedura.</strong> Dalla ricerca iniziale alla scelta, dal pagamento alla tracciabilit&#224; della spedizione, fino alla gestione delle ricevute: tutto avverr&#224; senza che l&#8217;utente debba uscire dalla chat.</p>    <p>Nell'attesa di sapere quando la funzione arriver&#224; anche in Italia, ricordiamo che P<a href="https://www.hdblog.it/tecnologia/articoli/n616324/perplexity-browser-dati-pubblicita/">erplexity ha recentemente svelato una strategia ambiziosa che la porter&#224; a competere direttamente con Google</a>. Con l'imminente lancio del browser web Comet l'azienda punta a raccogliere una vasta quantit&#224; di dati sull'attivit&#224; online degli utenti. L'obiettivo &#232; quello di comprendere pi&#249; a fondo le preferenze e le abitudini degli individui per poter offrire inserzioni pubblicitarie "iper-personalizzate".</p></div>