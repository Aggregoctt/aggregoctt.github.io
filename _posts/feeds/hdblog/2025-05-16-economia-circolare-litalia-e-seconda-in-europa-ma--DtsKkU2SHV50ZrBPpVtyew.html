---
author: HDblog.it
canonical_url: https://www.hdblog.it/green/articoli/n618698/economia-circolare-italia-al-secondo-posto/
date: '2025-05-16T13:15:00'
excerpt: Il 15 maggio si è svolta la 7ª Conferenza nazionale, con tema centrale l’economia
  circolare.
image: assets/media/DtsKkU2SHV50ZrBPpVtyew-AW1-nMuwJfJbPdzrQ0iHIQ.webp
source: hdblog
tags:
- Articolo
title: 'Economia circolare: l’Italia è seconda in Europa, ma non mancano le sfide'
---
<div>
	
				<p>Il 15 maggio si &#232; svolta la <strong>7&#170; Conferenza nazionale sull'economica circolare</strong> dove &#232; stato presentato il nuovo Rapporto realizzato in collaborazione con ENEA. Il documento in questione contiene dati aggiornati sull&#8217;andamento dei principali indicatori di circolarit&#224; italiana, mettendoli a confronto con i principali Paesi europei. </p>    <p>Il rapporto non si limita a sottolineare come l&#8217;economia circolare possa rafforzare la competitivit&#224; dell&#8217;industria italiana, ma offre anche un&#8217;analisi approfondita sull&#8217;impiego delle biotecnologie in questo ambito e sul tema strategico delle <a href="https://www.hdblog.it/green/articoli/n613172/progetti-strategici-materie-critiche/" target="_blank">materie prime critiche</a>. In tutto questo, l&#8217;economia circolare potr&#224; davvero contribuire a rilanciare il Made in Italy? Scopriamolo insieme. </p>ITALIA LEADER
						<p>Tra i Paesi europei <strong>l&#8217;Italia si conferma leader per performance di economia circolare</strong> seconda solo ai Paesi Bassi (65,2 punti contro 70,6) e davanti a Germania, Francia e Spagna. Un risultato trainato soprattutto da una gestione efficiente dei rifiuti: nel 2023 il tasso di riciclaggio ha raggiunto il 50,8%, in aumento rispetto al 2019, mentre il consumo di materiali per abitante resta inferiore alla media UE, pur in crescita.</p>    <p>L&#8217;economia circolare si configura come un asset strategico per la competitivit&#224; dell&#8217;industria italiana. Secondo Cassa Depositi e Prestiti, nel 2024 le pratiche circolari hanno permesso alle imprese manifatturiere di risparmiare <strong>16,4 miliardi di euro</strong>, contribuendo al taglio delle emissioni e dei costi energetici, anche se &#232; necessario superare il focus sulla <a href="https://www.hdblog.it/green/articoli/n602924/137-milioni-tonnellate-rifiuti-riciclati-italia/" target="_blank">gestione dei rifiuti </a>per agire sulle fasi iniziali della produzione, attraverso eco-design e valorizzazione delle materie prime seconde.</p>BIOTECNOLOGIE
						<p>Le biotecnologie giocano un ruolo crescente nella transizione, come sottolineato da Claudia Brunori (ENEA), soprattutto per ridurre la dipendenza dall&#8217;estero. <a href="https://www.hdblog.it/green/articoli/n605339/mase-materie-prime-critiche-progetti-ricerca/" target="_blank">Una sfida cruciale riguarda le materie prime critiche</a> di cui l&#8217;Europa &#232; ancora largamente importatrice. L&#8217;UE mira a invertire la rotta con il Circular Economy Act, previsto per il 2026, che rafforzer&#224; il riciclo e l&#8217;utilizzo di materie secondarie. </p>    <p>L&#8217;Italia, con la propria capacit&#224; di innovazione, &#232; gi&#224; attiva nello sviluppo di tecnologie per il recupero del fosforo da fonti non convenzionali,<strong> come acque reflue e fanghi</strong>. Guardando al 2030, un&#8217;economia circolare pi&#249; ambiziosa potrebbe portare benefici concreti, ossia -14,5% di consumo di materiali, -17 milioni di tonnellate di rifiuti, -82 miliardi di euro in importazioni evitate e un forte impulso verso la neutralit&#224; climatica. </p><p>Il Clean Industrial Deal europeo <strong>punta a raddoppiare il tasso di circolarit&#224;</strong>, dal 11,8% al 24%, e l&#8217;Italia ha l&#8217;opportunit&#224; di essere protagonista, a patto di rafforzare politiche industriali e investimenti mirati. In conclusione, si, l&#8217;economia circolare pu&#242; rilanciare significativamente il Made in Italy. </p>    <p>Non solo sar&#224; in grado di rendere le imprese pi&#249; efficienti e sostenibili, ma rafforzer&#224; la competitivit&#224; internazionale puntando su innovazione, autonomia e riduzione dei costi. Nonostante l&#8217;Italia sia tra i Paesi pi&#249; avanzati, la strada da percorrere &#232; ancora lunga e dovremo superare diverse sfide. Serviranno politiche industriali pi&#249; forti, investimenti pubblici e privati e un&#8217;adozione pi&#249; diffusa di soluzioni innovative da parte delle imprese. </p>



	
				


 


	
				 
			
	
			</div>