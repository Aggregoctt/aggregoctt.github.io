---
author: HDblog.it
canonical_url: https://www.hdblog.it/smartphone/offerte/n619522/google-pixel-9-pro-affare-doppio-sconto-amazon/
date: '2025-05-23T15:50:00'
excerpt: Poco più di 650€ per il Google Pixel 9 Pro, il flagship di ultima generazione
  di Big G con tante funzioni AI. Su Amazon lo sconto è doppio.
image: assets/media/nao8nVtybEYwuHvW4TqLNg-fYnv0TXcgxq8CqfyeG8iWA.webp
source: hdblog
tags:
- Google
title: 'Google Pixel 9 Pro: doppio sconto Amazon e oltre 440€ di risparmio (listino)'
---
<div><p>Dal punto di vista estetico, l'azienda di Mountain View con il suo Pixel 9 Pro ha rinnovato l'approccio progettuale abbracciando un <strong>look pi&#249; contemporaneo</strong> fatto bordi dritti e angoli definiti che rispecchiano le tendenze attuali del settore mobile. La costruzione privilegia <strong>materiali premium</strong>, mentre la protezione <strong>IP68 </strong>assicura totale impermeabilit&#224; verso liquidi e polvere. Rinnovato &#232; anche il design del modulo fotografico sul retro, ora a forma di pillola.</p>    <p>A questo proposito, il Pixel 9 Pro presenta una configurazione a tre ottiche posteriori: la <strong>principale da 50 megapixel </strong>con apertura f/1.7, un sensore ultra-wide da 48 megapixel e un teleobiettivo da 48 megapixel capace di zoom ottico 5x. Le capacit&#224; video raggiungono la <strong>risoluzione 8K</strong> a 30 fotogrammi al secondo, consentendo registrazioni di livello semi-professionale. La camera frontale da <strong>42 megapixel</strong> &#232; inserita nel piccolo foro nel display, "rubando" poco spazio ai contenuti multimediali.</p>

 

<p>Il display non prevede compromessi. &#200; un <strong>pannello LTPO OLED da 6,3 pollici </strong>con risoluzione di 1280 x 2856 pixel e una luminosit&#224; massima di <strong>3000 nit</strong>, elementi che assicurano leggibilit&#224; ottimale anche quando il display &#232; colpito da una luce intensa. Il refresh rate variabile che tocca i <strong>120Hz </strong>contribuisce a rendere ogni interazione estremamente fluida, particolarmente apprezzabile durante la fruizione di contenuti multimediali o sessioni gaming.</p>    </div>