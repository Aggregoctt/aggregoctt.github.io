---
author: HDblog.it
canonical_url: https://www.hdblog.it/microsoft/articoli/n618890/nadella-usa-ai-copilot-in-auto/
date: '2025-05-19T09:55:00'
excerpt: Il CEO Microsoft preferisce parlare con l’AI Copilot anziché ascoltare podcast
image: assets/media/n5FXld_5oorj2r1tYXo-nQ-ep8mQPMaOYKBqeVBR1slsQ.webp
source: hdblog
tags:
- Tecnologia
- Microsoft
title: 'Satya Nadella dice addio ai podcast: ora dialoga con l’AI in auto'
---
<div><p>Anche per chi guida una delle aziende pi&#249; grandi del mondo, il tempo &#232; prezioso. <strong>Satya Nadella</strong>, amministratore delegato di Microsoft, ha <strong>rivelato di aver smesso di ascoltare podcast durante il tragitto verso l&#8217;ufficio</strong>. Non perch&#233; non li apprezzi, anzi: ne <strong>carica le trascrizioni su <a href="https://www.hdblog.it/microsoft-365-copilot/">Copilot</a></strong>, l&#8217;assistente AI di Microsoft, e poi discute dei contenuti direttamente con il sistema. Questo aneddoto emerge da un recente profilo pubblicato da Bloomberg, che analizza nel dettaglio la visione dell&#8217;AI portata avanti da Nadella e il ruolo centrale che l&#8217;azienda attribuisce a Copilot nel quotidiano.</p>    <p>Le curiose abitudini del CEO fanno capire<strong> quanto <a href="https://www.hdblog.it/ia/">l&#8217;intelligenza artificiale</a> stia modificando non solo il panorama tecnologico</strong>, ma anche le modalit&#224; con cui persino i vertici aziendali elaborano e assimilano informazioni. Durante l&#8217;intervista, Nadella ha scherzato sul fatto che il suo lavoro assomiglia sempre pi&#249; a quello di un &#8220;dattilografo di email&#8221;. Dietro la battuta, per&#242;, c&#8217;&#232; <strong>un&#8217;organizzazione del lavoro che si appoggia pesantemente su strumenti personalizzati basati sull&#8217;AI</strong>: il dirigente ha dichiarato di utilizzare almeno dieci agenti creati con Copilot Studio, programmati per riassumere email, preparare briefing per le riunioni e gestire altre attivit&#224; operative.</p><p>Questa dipendenza crescente dall&#8217;AI interna non riguarda solo l&#8217;ambito manageriale, ma sta incidendo in modo sensibile anche su altri settori dell&#8217;azienda. Secondo fonti vicine a Microsoft, i reparti di sviluppo software sono tra i pi&#249; colpiti dai recenti tagli del personale, avvenuti poco dopo l&#8217;annuncio di Nadella secondo cu<a href="https://www.hdblog.it/tecnologia/articoli/n616802/ai-generazione-codice/">i il 30% del codice dell&#8217;azienda &#232; oggi scritto dall&#8217;AI</a>. Una cifra che, seppur parziale, d&#224; un&#8217;idea della portata con cui questi strumenti vengono integrati nei flussi di lavoro.</p>    <p>Nonostante le tensioni e le dinamiche complesse tra le due realt&#224;, l&#8217;integrazione di t<strong>ecnologie come <a href="https://www.hdblog.it/chatgpt/">ChatGPT</a></strong> all&#8217;interno dei prodotti Microsoft &#8212; da Office a Windows &#8212; ha reso l&#8217;AI una componente sempre pi&#249; strutturale dell&#8217;offerta e del pensiero aziendale. E Nadella sembra essere il primo a voler dimostrare che l&#8217;AI non &#232; solo uno slogan, ma una presenza concreta nella gestione quotidiana di un&#8217;impresa globale.</p>    <p>Possiamo serenamente affermare che <strong>Nadella &#232; il chiaro esempio di un approccio pragmatico all'evoluzione tecnologica</strong>: meno ascolto passivo, pi&#249; dialogo attivo con le macchine intelligenti. E a quanto pare, anche i podcast potrebbero presto cedere il passo.</p></div>