---
author: HDblog.it
canonical_url: https://www.hdblog.it/samsung/articoli/n619222/google-desktop-mode-android-16-samsung-dex/
date: '2025-05-21T16:10:00'
excerpt: 'Gli indizi erano tanti, ma ora è ufficiale: e sì, deve molto a Samsung DeX.'
image: assets/media/fH34WJ6Qgldeq7h3E2O1qw-IC1XqL8BLD6U7rwzLZVefA.webp
source: hdblog
tags:
- Android
- Samsung
title: 'Google annuncia la modalità desktop di Android: è stata costruita con Samsung'
---
<div><p>A confermarlo &#232; la stessa big G: Florina Muntenescu, engineering manager di Google, ha infatti dichiarato che l'azienda sta <strong>"costruendo sulle fondamenta" di DeX per offrire "funzionalit&#224; di gestione delle finestre migliorate <a href="https://www.hdblog.it/android-16/">in Android 16</a>"</strong>. Samsung DeX, lanciata per la prima volta nel 2017, ha permesso agli smartphone Samsung di offrire un'interfaccia simile a un desktop quando collegati ad un display esterno, aprendo la strada alla possibilit&#224; di utilizzare il telefono come un PC. La convergenza tra i due strumenti - quello di Google e quello di Samsung - &#232; testimoniata anche dalle <a href="https://www.hdblog.it/samsung/articoli/n617502/samsung-dex-design-interfaccia-android-16/">prime immagini filtrate di Samsung DeX per One UI 8</a>, che presenta caratteristiche simili a quelle riscontrate nell'interfaccia trapelata della modalit&#224; desktop di Android 16.</p>    <p>La demo mostrata da Google durante la presentazione ha rivelato un layout che infatti ricorda molto Samsung DeX, con applicazioni come Gmail, Chrome, YouTube e Google Foto posizionate al centro della barra delle applicazioni inferiore. Elementi come l'ora, il segnale Wi-Fi e il livello della batteria sono posizionati rispettivamente nell'angolo in alto a sinistra e in quello in alto a  destra. &#200; stata anche illustrata la capacit&#224; delle app adattive di Android 16 di muoversi e ridimensionarsi liberamente sullo schermo, garantendo un'esperienza fluida e versatile.</p><p>E a proposito di flessibilit&#224;, un <a href="https://android-developers.googleblog.com/2025/05/adaptiveapps-io25.html" target="_blank">un post sul blog</a> dedicato all'aggiornamento Google ha sottolineato proprio come l'enfasi posta da Android 16 sull'adattabilit&#224; non solo migliorer&#224; l'esperienza desktop, ma permetter&#224; anche alle app di funzionare in modo ottimale su una gamma ancora pi&#249; ampia di dispositivi, tra cui pieghevoli, tablet, Chromebook, dispositivi indossabili per la realt&#224; mista e persino automobili.</p>

<p>Questa partnership tra Google e Samsung &#232; un chiaro segnale dell'impegno delle due aziende nel portare la produttivit&#224; mobile a un livello superiore, offrendo agli utenti Android una flessibilit&#224; e una versatilit&#224; d'uso finora prerogativa dei sistemi operativi desktop.</p></div>