---
author: HDblog.it
canonical_url: https://www.hdblog.it/apple/articoli/n618527/apple-tv-plus-film-2025-strategia-streaming/
date: '2025-05-15T08:50:00'
excerpt: Apple TV+ punta sullo streaming con nuovi film firmati da Guy Ritchie, Spike
  Lee e Kosinski
image: assets/media/BjCfNToxkt1sGFuLoTRlCQ-k2iHmilbKtOvkiE8sPItOg.webp
source: hdblog
tags:
- Apple
title: 'Apple TV+ riparte dal cinema: in arrivo film ambiziosi e grandi nomi'
---
<div><p>Invece di puntare sulle sale cinematografiche, Apple ha scelto di<strong> investire con decisione sulle uscite dirette in streaming</strong>, una mossa che ha gi&#224; dato risultati decisamente positivi. Un esempio emblematico &#232; <strong>Wolfs, con George Clooney e Brad Pitt:</strong> inizialmente pensato per un ampio rilascio nei cinema, &#232; stato invece lanciato direttamente su Apple TV+, diventando in poco tempo<strong> il film pi&#249; visto di sempre sulla piattaforma</strong>. Successo replicato anche da The Gorge, che ha beneficiato della popolarit&#224; della serie Severance per imporsi come il miglior debutto cinematografico dell&#8217;anno su Apple TV+.</p>    <p>La nuova strategia sembra quindi ben rodata, e il calendario delle prossime uscite &#232; decisamente promettente. Il primo titolo in arrivo &#232; <a href="https://www.hdblog.it/apple/articoli/n616341/avventura-apple-tv-fountain-of-youth-trailer/">Fountain of Youth, disponibile dal 23 maggio</a>. Diretto da Guy Ritchie e con protagonisti John Krasinski e Natalie Portman, il film &#232; un'avventura dallo stile classico, che richiama il fascino delle pellicole di Indiana Jones. Un film d&#8217;azione pensato per intrattenere e conquistare il pubblico del weekend.</p><p>Giugno porter&#224; due titoli molto diversi tra loro. Il 13 debutta in streaming Echo Valley, thriller con Julianne Moore e Sydney Sweeney che sfrutta la data simbolica del venerd&#236; 13 per immergere gli spettatori in un&#8217;atmosfera inquietante. Due settimane dopo, invece, <a href="https://www.hdblog.it/apple/articoli/n618152/apple-f1-film-brad-pitt-trailer/"><strong>il 27 giugno arriver&#224; F1</strong>, prodotto per il grande schermo</a>. Diretto da Joseph Kosinski, gi&#224; regista di Top Gun: Maverick, il film <strong>sar&#224; distribuito nei cinema, anche in formato IMAX, prima di sbarcare su Apple TV+</strong>.</p>    <p>Per fine estate &#232; atteso Highest 2 Lowest, che segna la quinta collaborazione tra Denzel Washington e Spike Lee. Si tratta di una rilettura in chiave contemporanea ambientata a New York di un classico noir di Akira Kurosawa. Anche in questo caso, la strategia sar&#224; ibrida: due settimane in sala per essere eleggibile agli Oscar, poi l&#8217;uscita in streaming il 5 settembre.</p>    <p>Diciamo che il futuro della strategia cinematografica di Apple non &#232; stato completamente cancellato, se pensiamo al prossimo F1, ma i segnali attuali indicano che puntare sullo streaming sia oggi la strada pi&#249; efficace per distinguersi in un mercato sempre pi&#249; competitivo.</p></div>