---
author: HDblog.it
canonical_url: https://www.hdmotori.it/ionity-finanziamento-record-crescita-rete-ricarica/
date: '2025-05-18T08:30:42'
excerpt: Entro il 2030 la societ&agrave; punta a disporre di 1.300 stazioni
image: assets/media/pYIlMn51KTZgB-78bexLmg-xtLDGyMkgRZuNwBTx_gB-g.webp
source: hdblog
tags:
- Auto
title: 'IONITY, finanziamento record per crescere: 13 mila punti di ricarica nel 2030'
---
<div>
                            
                    
                                                                                
            
                        <p><strong>IONITY</strong> oggi gestisce oltre <strong>5.000 punti di ricarica ad alta potenza in tutta Europa</strong>. L&#8217;obiettivo &#232; quello di <strong>crescere ancora pi&#249; velocemente</strong> di quanto fatto oggi per arrivare <strong>nel 2030 a disporne di oltre 13.000</strong> per offrire una rete per il rifornimento di energia molto pi&#249; capillare. Per farlo, l&#8217;azienda nata come joint venture tra BMW Group, Ford, Hyundai, Kia, Mercedes-Benz, Volkswagen Group (inclusi Audi e Porsche), ha ottenuto un <strong>finanziamento record di ben 600 milioni di euro</strong>. Grazie a questa nuova iniezione di liquidit&#224;, entro il 2030 l&#8217;azienda punta ad arrivare a <strong>gestire 1.300 stazioni</strong> per la ricarica in Europa, tutte dotate di tecnologie all&#8217;avanguardia con pieno supporto su tutta la rete all&#8217;architettura a 800 V delle auto di nuova generazione e dando la possibilit&#224; di poter ricaricare fino a potenze di 600 kW. Inoltre, per offrire un&#8217;esperienza di ricarica comoda, IONITY intende stringere sempre pi&#249; accordi con strutture alberghiere di alto profilo. Durante la pausa per la ricarica, gli utenti potranno cos&#236; rilassarsi e rifocillarsi.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="ionity-vuole-crescere-velocemente">IONITY VUOLE CRESCERE VELOCEMENTE</h2>
    
    
                
    
                        
                        
                        
                            
                            
                        

            
                        
<p>Pi&#249; nel dettaglio, IONITY ha ricevuto un finanziamento di 450 milioni di euro oltre alla possibilit&#224; di aumentare la linea di credito di ulteriori 150 milioni di euro in un secondo momento per sostenere ulteriormente i suoi piani di crescita. Si tratta della pi&#249; grande operazione finanziaria che coinvolge un&#8217;azienda europea che si occupa di servizi per la ricarica ed &#232; stata gestita da un consorzio di banche di alto livello tra cui ABN AMRO Bank NV, BNP Paribas, Cr&#233;dit Agricole Corporate &amp; Investment Bank, ING Bank NV ed altre.</p>
<p>Oggi, i punti di ricarica di IONITY sono in grado di erogare potenze fino a 400 kW e presto arriveranno le <a href="https://www.hdmotori.it/auto-articoli-n608985-alpitronic-hyc1000-ricarica-megawatt/">nuove colonnine Alpitronic</a> che permetteranno di andare oltre e di raggiungere i 600 kW. Inoltre, grazie al <strong>supporto all&#8217;architettura a 800 V</strong> sono in grado di garantire le massime prestazioni di ricarica anche alle vetture elettriche di nuova generazione. IONITY garantisce inoltre la piena compatibilit&#224; con tutti i modelli di veicoli elettrici convalidando rigorosamente i nuovi hardware e software presso il suo centro di test dedicato vicino a Monaco. Disporre di una rete di ricarica ad alta potenza capillare &#232; molto importante per spingere sulla diffusone delle auto elettriche. IONITY intende quindi essere protagonista della transizione elettrica con la sua infrastruttura.</p>
<p>Visto il progetto di IONTY, questa operazione rappresenta un passo molto importante per supportare la crescita delle reti di ricarica e quindi la diffusione delle auto elettriche. Questo finanziamento segue al round di investimento azionario da 700 milioni di euro nel 2021 a cui parteciparono i principali azionisti storici della societ&#224;.</p>
    
    
                            
    
                        
                        
                        
                            
                            
                        

        
    

    

</div>