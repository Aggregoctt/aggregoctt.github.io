---
author: HDblog.it
canonical_url: https://www.hdblog.it/games/articoli/n618533/stalker-trilogy-enhanced-remaster-ufficiale/
date: '2025-05-15T09:25:00'
excerpt: Sarà gratuito per i possessori.
image: assets/media/udGW23hE-dbFNcmpFQHABA-SjNsi8OIDmHpBAvgUaeiLg.webp
source: hdblog
tags:
- Games
title: 'S.T.A.L.K.E.R. Trilogy Enhanced remaster ufficiale: perché è importante'
---
<div><p><strong>GSC Game World</strong> ha ultimato il tormentato sviluppo di <a href="https://www.hdblog.it/games/articoli/n616874/stalker-2-riceve-xbox-excellence-award-2025/">S.T.A.L.K.E.R. 2: Heart of Chornobyl</a> sul finire dello scorso anno, consegnando ai fan un'esperienza robusta e diversa dal solito in termini di atmosfera e gameplay, ma in molti si sono avvicinati alla serie direttamente con questo ultimo capitolo, <strong>senza conoscerne le origini</strong>. Vi &#232; per&#242; una trilogia originale, degli anni 2007 al 2009, che meritava di ritornare in campo, sia per completare il quadro della saga, sia perch&#233; nella prima parte dello scorso anno l'azienda aveva ripubblicato i tre capitoli in un pacchetto speciale, ma inspiegabilmente risultavano ancorati alla precedente generazione, ragione per la quale GSC Game World ha annunciato un'edizione rimasterizzata per PS5, Xbox Series X|S e PC, con cui vivere la trilogia nel migliore dei modi: vi anticipiamo che il nome &#232; lunghissimo, cio&#232; <strong>S.T.A.L.K.E.R.: Legends of the Zone Trilogy Enhanced Edition</strong>.</p><p>Stando ai primi dettagli, saranno disponibili <strong>nuove ottimizzazioni e tecnologie di illuminazione potenziate</strong> che aggiungeranno raggi volumetrici, riflessi in screen space e illuminazione globale, insieme a texture e modelli migliorati per NPC, armi e ambienti. Nel pacchetto sono incluse anche scene cinematografiche pre-renderizzate in 4K, shader avanzati per effetti liquidi e skybox potenziati. Su PC, ci sar&#224; il supporto a <a href="https://www.hdblog.it/steam-deck/">Steam Deck</a>, integrazione con Steam Workshop per le mod, salvataggi su cloud e compatibilit&#224; con controller. Per le console, invece, gli sviluppatori hanno elencato questi miglioramenti:</p><p>GSC Game World render&#224; il nuovo remaster Enhanced <strong>gratuito per chi possiede gi&#224; S.T.A.L.K.E.R.: Legends of the Zone Trilogy</strong> su Xbox Series X|S o PlayStation 5. Chi possiede i titoli originali otterr&#224; gratuitamente la nuova versione su PC. Inoltre, l&#8217;edizione Enhanced includer&#224; inoltre copie dei giochi originali.</p>    <p>S.T.A.L.K.E.R.: Legends of the Zone Trilogy Enhanced Edition sar&#224; disponibile dal <strong>20 maggio 2025</strong> su PC, Xbox Series X|S e PlayStation 5. Il bundle completo ha un prezzo di 39,99&#8364;, mentre ogni titolo pu&#242; essere acquistato separatamente a 19,99&#8364;.</p></div>