---
author: HDblog.it
canonical_url: https://www.hdmotori.it/tesla-model-3-performance-dodge-charger-drag-race/
date: '2025-05-24T08:00:08'
excerpt: 'La Dodge Charger ha pi&ugrave; potenza ma la Model 3 Performance &egrave;
  pi&ugrave; leggera: ecco com&#039;&egrave; andata'
image: assets/media/nUfKx07wKeUJFAmSyvFS3g-L9RJXY0vKRAEVui362Bq2w.webp
source: hdblog
tags:
- Auto
title: 'Tesla Model 3 Performance contro Dodge Charger: chi vince la drag race?'
---
<div>
        
                                                                                                                                                                                                        
            
                        <p><strong>Dodge Charger Daytona</strong> &#232; stata descritta al momento della presentazione come il futuro delle <strong>muscle car</strong>. Non troviamo per&#242; un possente motore V8 ma un <strong>powertrain 100% elettrico</strong> composto da un doppio motore in grado di arrivare ad erogare ben 680 CV. <a href="https://www.hdmotori.it/dodge-articoli-n579101-dodge-charger-daytona-misure-interni-motori/">Dodge prometteva prestazioni entusiasmanti</a> ma pare che agli americani non sia proprio piaciuta dato che le <strong>vendite languono</strong> e proprio di recente la casa automobilistica ha deciso di <a href="https://www.hdmotori.it/dodge-charger-daytona-elettrica-flop-vendite/">eliminare la versione base</a> della sua muscle car elettrica. Il perch&#233; la Dodge Charger Daytona non piaccia lo possiamo capire meglio guardando questo video di <strong>Edmunds</strong> in cui la Dodge Charger elettrica affronta una gara di U-Drags (il classico quarto di miglio, pi&#249; test di frenata e di handling) con la <a href="https://www.hdmotori.it/listino/tesla/tesla-model-3/">Tesla Model 3 Performance</a> che sulla carta dispone di <strong>molta meno potenza</strong> (510 CV).</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="il-peso-fa-la-differenza">IL PESO FA LA DIFFERENZA</h2>
    
    
                
    
                        
                        
                        
                            
                            
                        

            
                        
<p>Teoricamente, la Dodge Charger Daytona Scat Pack non dovrebbe avere problemi a battere facilmente la Tesla Model 3 Performance vista la netta differenza di potenza. In realt&#224; &#232; l&#8217;esatto contrario visto che sin dai primissimi metri la berlina elettrica di Elon Musk <strong>dimostra che contro di lei non c&#8217;&#232; nulla da fare</strong>. Il segreto che ha permesso alla Model 3 di primeggiare cos&#236; facilmente? Il <strong>peso</strong>. Infatti, la Model 3 Performance sulla bilancia fa segnare <strong>poco pi&#249; di 1.800 kg</strong>, mentre la Dodge Charger <strong>circa 2.700 kg</strong> complice la presenza di un pacco batteria molto grande con una capacit&#224; di circa 100 kWh.</p>
 
  
    
                
                            
                        

            
                        
 
<p>Non solo la Tesla prende subito facilmente il largo, ma continua a mantenere il vantaggio anche in allungo, arrivando al punto di frenata ben prima della Charger . Nella prima gara, il pilota della Dodge &#232; riuscito a ridurre la distanza in frenata, ma la Model 3 ha una maneggevolezza migliore ed esegue inversioni a U pi&#249; strette e rapide. Durante i test, Edmunds ha registrato i tempi di <strong>accelerazione da 0 a 60 miglia orarie (96 km/h)</strong>: per la Tesla 3,1 secondi e 3,7 secondi per la Dodge. La Model 3 ha poi percorso il <strong>quarto di miglio</strong> in 11,3 secondi a 196,4 km/h, rispetto ai 12 secondi della Dodge a 191,0 km/h. La muscle car americana recupera qualche punto nei tratti guidati dato che raggiunge un picco di 1,19 g rispetto agli 1,13 g della Tesla. Tuttavia &#232; troppo poco per compensare il ritardo nelle accelerazioni.</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="anche-il-prezzo-fa-la-differenza">ANCHE IL PREZZO FA LA DIFFERENZA</h2>
    
    
                
    
                        
                        
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

            </div>