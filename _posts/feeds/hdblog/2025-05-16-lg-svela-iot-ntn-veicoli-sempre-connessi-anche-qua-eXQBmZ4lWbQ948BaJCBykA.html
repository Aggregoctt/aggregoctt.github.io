---
author: HDblog.it
canonical_url: https://www.hdblog.it/lg/articoli/n618701/lg-iot-ntn-connettivita-satellitare-veicoli-online/
date: '2025-05-16T11:45:00'
excerpt: Garantisce connettivit√† anche in mezzo al deserto.
image: assets/media/eXQBmZ4lWbQ948BaJCBykA-qwr9ujDj0KlikroVTbSi_Q.webp
source: hdblog
tags:
- Tecnologia
- LG
title: 'LG svela IoT-NTN: veicoli sempre connessi, anche quando la rete terrestre
  salta'
---
<div><p>La dimostrazione live sulle strade della capitale francese ha mostrato come <strong>un veicolo equipaggiato con IoT-NTN possa mantenere una chiamata vocale attiva anche quando, per brevi tratti, si allontana dalle tradizionali coperture 3G, 4G <a href="https://www.hdblog.it/5g/">e 5G</a></strong>. Grazie all&#8217;integrazione di satelliti e piattaforme ad alta quota, LG assicura connettivit&#224; in deserti, regioni montuose, oceani e zone colpite da calamit&#224; naturali.</p>    <p>Il cuore dell&#8217;innovazione risiede in un <strong>avanzato algoritmo di compressione vocale</strong> basato sull&#8217;<a href="https://www.hdblog.it/ia/">intelligenza artificiale</a>, in grado di ridurre drasticamente la dimensione dei messaggi audio. Ci&#242; consente velocit&#224; di trasmissione fino a dieci volte superiori rispetto agli standard precedenti, aprendo la strada a conversazioni bidirezionali reali anzich&#233; al semplice invio di brevi sms di emergenza. In situazioni critiche, baster&#224; premere un pulsante per attivare la chiamata d'emergenza, in modo tale che il conducente possa descrivere la situazione via voce, senza digitare nulla.</p>    <p>Per supportare l&#8217;esperienza utente, <strong>LG ha messo a punto una piattaforma di servizi in cloud che raccorda le comunicazioni satellitari del veicolo alle reti terrestri</strong>, garantendo cos&#236; un passaggio fluido tra le diverse tecnologie. I visitatori del 5GAA hanno potuto sperimentare di persona l&#8217;invio e la ricezione di messaggi vocali passando da un&#8217;area TN a una NTN, apprezzando la stabilit&#224; e la rapidit&#224; del sistema.</p>    <p>Ecco le parole di Lee Sang-yong, responsabile del laboratorio R&amp;S Vehicle Solution di LG:</p>

<blockquote>
<p>La nostra tecnologia IoT-NTN rappresenta un grande passo avanti verso una connettivit&#224; fluida e affidabile per i veicoli, anche negli ambienti pi&#249; remoti o difficili. Abilitando la comunicazione vocale in tempo reale via satellite, non solo miglioriamo la sicurezza del conducente, ma gettiamo anche le basi per la prossima generazione di soluzioni di mobilit&#224; connessa.</p>
</blockquote>

</div>