---
author: HDblog.it
canonical_url: https://www.hdmotori.it/xiaomi-yu7-ci-siamo-il-nuovo-suv-elettrico-debuttera-il-22-maggio/
date: '2025-05-19T05:30:35'
excerpt: Il nuovo SUV elettrico punta a bissare il successo della berlina
image: assets/media/9QOWsuJv9etch_QTXorLhQ-l5vIcGFjurs1H5B2Adh_jg.webp
source: hdblog
tags:
- Auto
title: 'Xiaomi YU7, ci siamo: il nuovo SUV elettrico debutter√† il 22 maggio'
---
<div>
                            
                    
                                                                                                                                                                
            
                        <p>Xiaomi SU7, la prima auto elettrica del colosso cinese dell&#8217;elettronica, &#232; stata un successo in termini di vendite. Adesso, si sta avvicinando il momento del <strong>debutto del secondo modello</strong>. Parliamo ovviamente della <strong>Xiaomi YU7, un SUV elettrico</strong> di cui <a href="https://www.hdmotori.it/xiaomi-articoli-n613113-xiaomi-yu7-2025-suv-esterni-interni-motori/">sappiamo gi&#224; diverse cose</a> dato che l&#8217;azienda ha gi&#224; mostrato diverse immagini e grazie alle informazioni trapelate dal MIIT conosciamo gi&#224; alcune delle sue principali caratteristiche tecniche. Il <strong>debutto</strong> &#232; stato adesso fissato per il <strong>22 maggio</strong>. Tra una manciata di giorni potremo quindi scoprire tutti i segreti di questo modello che punta a bissare il successo della berlina. Anzi, visto che i SUV piacciono molto, sulla carta potrebbe fare ancora meglio della SU7. L&#8217;evento di lancio in realt&#224; sar&#224; molto pi&#249; ampio in quanto Xiaomi parler&#224; anche dei suoi nuovi prodotti di elettronica (chip, smartphone&#8230;). Il nuovo SUV dovrebbe poi <strong>arrivare sul mercato tra giugno e luglio</strong> ma tra non molto ne sapremo molto di pi&#249;.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="xiaomi-yu7-cosa-sappiamo">XIAOMI YU7: COSA SAPPIAMO</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Grazie alle informazioni apparse sul solito sito del Ministero dell&#8217;Industria e dell&#8217;Information Technology cinese (MIIT) oggi sappiamo che la nuova Xiaomi YU7 <strong>misura 4.999 mm lunghezza x 1.996 mm larghezza x 1.600 mm altezza, con un passo di 3.000 mm</strong>. Le forme del SUV elettrico sono note gi&#224; da tempo e hanno fatto molto discutere visto che la nuova YU7 dispone di un look con alcuni richiami a quello della Ferrari Purosangue. Grazie ad alcune foto spia abbiamo poi potuto vedere <a href="https://www.hdmotori.it/xiaomi-articoli-n610200-xiaomi-yu7-suv-interni-foto-spia/">come saranno gli interni del nuovo SUV elettrico</a>. Da quanto emerso, non ci sar&#224; la classica strumentazione digitale. Invece, sar&#224; presente una sorta di <strong>Panoramic Head-Up Display</strong> che proietta le informazioni principali di marcia sulla parte bassa del parabrezza. Centralmente sulla plancia troveremo un <strong>ampio display del sistema infotainment</strong> che potr&#224; contare sulla piattaforma&#160;HyperOS di Xiaomi.</p>
  
            
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>