---
author: HDblog.it
canonical_url: https://www.hdblog.it/tv/articoli/n619514/lg-tv-qned-evo-ai-2025-serie-prezzi/
date: '2025-05-23T15:25:00'
excerpt: 'Si cambia nome: "QNED" fino allo scorso anno, "QNED evo AI" da ora in poi'
image: assets/media/-DfuOtotOFvj-KeAnHZ9Sg-mIwpE3cBaH3CHEWU2tztyQ.webp
source: hdblog
tags:
- LG
title: 'LG annuncia i TV QNED evo AI 2025: modelli, prezzi e PROMO Italia'
---
<div>
	
				<p><strong>LG</strong> annuncia l&#8217;arrivo sul mercato italiano dell'<strong>edizione 2025 di TV QNED evo AI</strong>. Si cambia nome: <a href="https://www.hdblog.it/tv/articoli/n577008/lg-annuncia-nuova-gamma-2024-tv-qned/">"QNED" fino allo scorso anno</a>, "QNED evo AI" da ora in poi, riflesso del fatto che la linea &#232; stata evoluta in una <a href="https://www.hdblog.it/ia/">direzione precisa e coerente con i tempi</a>. LG spiega:</p>

<blockquote>
<p>L&#8217;evoluzione della gamma QNED in un QNED evo AI segna un passo tecnologico decisivo rispetto alla gamma dello scorso anno. Proprio come la collezione OLED ha compiuto un salto tecnologico nel 2021 trasformandosi in OLED evo, allo stesso modo la gamma QNED ha subito un&#8217;evoluzione che rende accessibile a sempre pi&#249; utenti alcuni elementi tecnologici tipici della fascia di TV premium. </p>
</blockquote><p>Nello specifico, la collezione 2025 QNED evo AI presenta <strong>alcune novit&#224;</strong> tra cui l&#8217;uso dei processori ad alte prestazioni delle serie &#945;9 e &#945;8, l&#8217;utilizzo della <strong>tecnologia Mini LED</strong> e della tecnologia True Wireless 4K 144 Hz.</p>PROCESSORI ALPHA CON AI<p>I <strong>processori</strong> con cui sono equipaggiati i TV LG QNED evo AI integrano l&#8217;intelligenza artificiale per ottenere un&#8217;elaborazione dell&#8217;immagine e del suono avanzati: il modello QNED9M &#232; provvisto del processore con <strong>AI &#945;9 Gen 8</strong> mentre i modelli QNED93, QNED86 e QNED87 sono provvisti del processore con <strong>AI &#945;8 Gen 2</strong>.</p>    <p>Il processore &#232; responsabile dei processi di upscaling sia sull&#8217;immagine sia sul suono, &#232; lui che elabora e regola il rumore dell'immagine e deve presentare volti, oggetti, testi e sfondi in modo naturale, riproducendo in questo modo l&#8217;intento creativo originale del regista (funzione Filmmaker mode).</p><p>Il processore opera in sinergia con la <strong>nuova tecnologia proprietaria Dynamic QNED Color Solution</strong> che rimpiazza la tecnologia Quantum Dot. In questo modo LG ha ottenuto colori pi&#249; ricchi e realistici sia in ambienti luminosi sia in quelli bui, riproducendoli in modo simile a come li percepirebbe naturalmente l&#8217;occhio umano.</p>    <p>Grazie al <strong>Precision Dimming Pro con Mini LED</strong>, che controlla con precisione centinaia di zone di dimming, il processore riesce inoltre a migliorare il contrasto delle immagini per proporre immagini ancora pi&#249; profonde e realistiche. Per migliorare ulteriormente la qualit&#224; dell'immagine, la collezione QNED evo AI si avvale di funzioni smart come l'AI Picture Pro, il Dynamic Tone Mapping Pro e l&#8217;AI Sound Pro.</p>TRUE WIRELESS 4K<p>Una delle novit&#224; pi&#249; interessanti della collezione QNED evo AI &#232; l&#8217;introduzione, sul modello top di gamma QNED9M, della <strong>tecnologia True Wireless 4K 144 Hz</strong>, gi&#224; presente dal 2023 sulla serie OLED M. Questa offre la possibilit&#224; a sempre pi&#249; utenti di godere di un&#8217;installazione del TV perfettamente ordinata, senza rinunciare alla qualit&#224; di immagine.</p>    <p>La tecnologia True Wireless 4K permette infatti di installare il TV a parete usando solamente un cavo di alimentazione e raccogliendo tutte le connessioni su un dispositivo a parte, lo Zero Connect Box, che pu&#242; essere posizionato in un altro punto della stanza rispetto allo schermo, in modo da <strong>assicurare sia un&#8217;esperienza di visione immersiva che un ambiente ordinato</strong>, privo di fili o canalette.</p>    <p>Lo Zero Connect Box trasmette video in 4K fino a 144 Hz per offrire una qualit&#224; di immagine eccellente e fluida sia con i contenuti di intrattenimento sia con quelli gaming. </p>WEBOS<p>Anche la collezione 2025 QNED evo AI integra webOS. Il sistema operativo di LG offre un&#8217;interfaccia veloce e intuitiva e contenuti personalizzati grazie alle sue funzionalit&#224; AI, rese facilmente accessibili dal <strong>nuovo telecomando puntatore con AI</strong>:</p>

<ul>
	<li>la funzione Voice ID riconosce la voce dell&#8217;utente, impostando di conseguenza il profilo di utilizzo e suggerendo contenuti in linea con le sue preferenze</li>
	<li>la funzione AI Search facilita la ricerca di contenuti sulle piattaforme di streaming, comprende la richiesta dell&#8217;utente e propone l&#8217;utilizzo di Microsoft Copilot per ottenere una risposta veloce a domande di ogni genere.</li>
</ul>

<p><strong>Il TV integra un chatbot AI</strong> a cui chiedere soluzioni a problemi comuni durante l'utilizzo, permettendo cos&#236; a un pubblico pi&#249; ampio di godersi un&#8217;esperienza pi&#249; semplice e adeguata alle proprie necessit&#224; e capacit&#224;.</p><p>Il <strong>programma webOS Re:New</strong> garantisce quattro aggiornamenti della piattaforma per cinque anni cos&#236; da averla sempre pi&#249; sicura e allineata alle esigenze degli utenti. LG infatti lavora di continuo per le collaborazioni e le partnership con i pi&#249; amati servizi di contenuti, streaming e cloud gaming per offrire un&#8217;offerta di intrattenimento completa e versatile.</p>GAMING<p>Una delle <a href="https://www.hdblog.it/tv/articoli/n616220/xbox-app-tv-lg-oled-lcd-webos24-gaming-cloudgaming/">collaborazioni pi&#249; recenti, per esempio, riguarda l&#8217;integrazione dell&#8217;app di Xbox all&#8217;interno di LG Gaming Portal</a>, novit&#224; che consente agli utenti abbonati a Game Pass Ultimate di giocare in streaming ai propri titoli Xbox preferiti direttamente sul TV, senza necessit&#224; di una console esterna.</p>    <p>L'attitudine al gaming della serie QNED si conferma anche nel 2025, grazie a una frequenza di aggiornamento di <strong>144 Hz in 4K con VRR e AMD FreeSync Premium</strong>. Inoltre le 4 porte HDMI 2.1 e la disponibilit&#224; sulla Game Dashboard della funzione Game Optimizer, che consente di selezionare e passare rapidamente tra i vari preset di visualizzazione, rendono l&#8217;esperienza di gioco sui nuovi TV semplice e dinamica.</p>    <p>La collezione QNED evo AI &#232; inoltre un valido alleato anche per chi ama cinema e serie TV: oltre alla <strong>funzione Filmmaker Mode</strong>, la collezione 2025 torna integra le tecnologie Dolby Vision e Dolby Atmos per una riproduzione ottimale dell&#8217;immagine e un suono surround spaziale dettagliato. </p>DISPONIBILIT&#192;, PREZZI E PROMO<p>La collezione di TV QNED evo AI include modelli con diagonali che vanno <strong>dai 43 pollici fino ai 100 pollici</strong> del modello QNED86. Il design ultrasottile di questi modelli - appena 16,4 mm per QNED9M e 29,7 mm per QNED86 e QNED87 - li rende degli elementi di arredo versatili, per qualunque ambiente domestico. </p><p>I primi modelli della nuova collezione QNED evo AI sono disponibili in Italia sullo shop online ufficiale LG e nei negozi di elettronica di consumo. Mentre scriviamo non sono presenti su Amazon. Ecco i <strong>prezzi di lancio consigliati al pubblico</strong>:</p>

<ul>
	<li>LG QNED evo AI QNED9M
	<ul>
		<li>86 pollici a <strong>3.499 euro</strong></li>
		<li>75 pollici a 2.499 euro</li>
		<li>65 pollici a 1.699 euro</li>
	</ul>
	</li>
	<li>LG QNED evo AI QNED93
	<ul>
		<li>85 pollici a <strong>3.099 euro</strong></li>
		<li>75 pollici a 1.999 euro</li>
		<li>65 pollici a 1.499 euro</li>
		<li>55 pollici a 1.199 euro</li>
	</ul>
	</li>
	<li>LG QNED evo AI QNED86 o QNED87
	<ul>
		<li>100 pollici a <strong>4.999 euro</strong></li>
		<li>75 pollici a 1.799 euro</li>
		<li>65 pollici a 1.299 euro</li>
		<li>55 pollici a 999 euro</li>
		<li>50 pollici a 899 euro</li>
		<li>43 pollici a 699 euro. </li>
	</ul>
	</li>
</ul><h2>Promo</h2>  

	
				


 


	
				 
			
	
			</div>