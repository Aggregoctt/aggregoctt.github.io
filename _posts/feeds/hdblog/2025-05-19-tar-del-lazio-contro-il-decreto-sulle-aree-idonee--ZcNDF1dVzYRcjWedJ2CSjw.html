---
author: HDblog.it
canonical_url: https://www.hdblog.it/green/articoli/n618949/tar-lazio-contro-decreto-aree-idonee/
date: '2025-05-19T16:15:00'
excerpt: Il Tar del Lazio ha annullato due punti chiave del Decreto del Ministero
  dellâ€™Ambiente e della Sicurezza energetica.
image: assets/media/ZcNDF1dVzYRcjWedJ2CSjw-_Vb5DR5R6yQH2YQlGFx5Uw.webp
source: hdblog
tags:
- Articolo
title: Tar del Lazio contro il Decreto sulle aree idonee, va riscritto
---
<div><p><strong>Per raggiungere gli obiettivi climatici europei</strong> e garantire la sicurezza energetica al Paese, l&#8217;Italia &#232; chiamata a <a href="https://www.hdblog.it/energie-rinnovabili/">velocizzare lo sviluppo delle fonti rinnovabili</a>. Il percorso per&#242; non &#232; cos&#236; lineare come sembra ed &#232; ostacolato da normative poco chiare, <a href="https://www.hdblog.it/green/articoli/n593482/rinnovabili-sardegna-zona-non-idonea/" target="_blank">resistenze locali</a> e battaglie legali. </p>    <p>Proprio in questo contesto, si inserisce una nuova sentenza. Il <strong>Tar del Lazio</strong> ha annullato due punti chiave del Decreto del Ministero dell&#8217;Ambiente e della Sicurezza energetica, riscrivendo le regole su dove sar&#224; possibile installare impianti eolici e fotovoltaici. </p><p>Con la sentenza vengono <strong>cancellati i commi 2 e 3 dell&#8217;articolo 7 del Decreto</strong>, che attribuivano alle Regioni un&#8217;ampia discrezionalit&#224; nella definizione dei siti idonei per le rinnovabili. A presentare ricorso &#232; stata l&#8217;Anev, l&#8217;Associazione Nazionale Energia del Vento, che rappresenta oltre 120 imprese del settore eolico. Secondo l&#8217;associazione, quelle norme limitavano ingiustamente l&#8217;iniziativa imprenditoriale e ostacolavano lo sviluppo delle energie pulite.</p>    <p>La decisione del Tar fa s&#236; che il provvedimento debba essere riscritto. Le Regioni non potranno pi&#249; introdurre <a href="https://www.hdblog.it/green/articoli/n601899/rinnovabili-99-sardegna-non-area-idonea/" target="_blank">restrizioni ulteriori rispetto a quanto previsto a livello nazionale</a>, ma saranno tenute quantomeno a recepire le &#8220;aree idonee ex lege&#8221; previste dalla normativa statale. </p><p>Gilberto Pichetto Fratin ha commentato: </p>

<blockquote>
<p>Il Tar dice che le aree non idonee non esistono. Le aree idonee previste per legge non potranno essere limitate e ristrette: per esempio le cave, le aree industriale, comunque dovranno essere idonee per la produzione di energia, Naturalmente mi riservo di approfondire la sentenza e valutare quali azioni adottare per adeguare il Decreto. </p>
</blockquote>

<p>La reazione di Legambiente &#232; stata positiva. Il presidente nazionale Stefano Ciafani ha dichiarato: </p>

<blockquote>
<p>Il Mase proceda velocemente alla sua riscrittura e le Regioni si adeguino alla sentenza del Tar del Lazio, garantendo uno sviluppo veloce e ordinato degli impianti a fonti rinnovabili e sotterrando per sempre quell&#8217;ascia di guerra contro le fonti pulite, in primis fotovoltaico ed eolico, che non abbiamo mai visto usare purtroppo contro i veri scempi che hanno devastato, in alcuni casi in modo permanente, il paesaggio del Belpaese.</p>
</blockquote><p>La sentenza del Tar rappresenta un punto di svolta per lo sviluppo ordinato e accelerato delle rinnovabili in Italia. Resta da vedere se e come il nuovo testo del Decreto riuscir&#224; a bilanciare la tutela del paesaggio con la necessit&#224; di decarbonizzare il sistema energetico nazionale.</p>

	
				


</div>