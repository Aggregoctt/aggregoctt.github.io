---
author: HDblog.it
canonical_url: https://www.hdblog.it/smartphone/articoli/n616572/nubia-z70s-ultra-pad-pro-specifiche-prezzi/
date: '2025-05-20T09:27:00'
excerpt: L'azienda ha anticipato che tra un paio di settimane ci sarà il lancio globale
image: assets/media/D0_I4NG3VlH6UPw87D-tJg-2C2az2h66kwA7zi1VHCLPA.webp
source: hdblog
tags:
- Android
- Nubia
title: Nubia Z70S Ultra e Pad Pro ufficiali, Z70S Ultra è in Italia | PREZZI
---
<div>
	
				<p><strong>Nubia ha presentato Z70S Ultra e Pad Pro</strong>, due novit&#224; che diventano ufficiali in Cina ma anche in Italia. Il primo &#232; una versione leggermente rivista e aggiornata <a href="https://www.hdblog.it/schede-tecniche/nubia-z70-ultra_i6726/">dello Z70 Ultra che</a> &#232; stato <a href="https://www.hdblog.it/smartphone/articoli/n600783/nubia-z70-ultra-italia-disponibile-prezzo/">presentato appena 6 mesi fa</a>: l'azienda gli ha regalato un sensore di quinta generazione da 35 mm, ottenendo una luminosit&#224; maggiore del 40%.</p>

<p>Fulcro &#232; il sensore da 50 MP "Light &amp; Shadow Master 990" sviluppato in collaborazione con OmniVision, un prodotto da 1/1,3 pollici di dimensione e pixel da 1,2 &#956;m, fattori che consentono a Nubia di garantire agli appassionati "una nitidezza straordinaria e prestazioni eccellenti in condizioni di scarsa illuminazione".</p>    <p>Con il nuovo dispositivo che si inserisce al vertice della gamma smartphone del produttore <strong>c'&#232; anche Pad Pro</strong>, tablet di fascia alta <a href="https://www.hdblog.it/tablet/articoli/n578810/zte-nubia-pad-3d-2-generazione-novita-specifiche/">privo di caratteristiche 3D</a>. A seguire i dettagli sulle due novit&#224; e in basso le info su disponibilit&#224; e prezzi.</p>NUBIA Z70S ULTRA<p><strong>Nubia Z70S Ultra</strong> &#232; sostanzialmente uno Z70 Ultra con una fotocamera aggiornata (il grande sensore da 35 mm a cui abbiamo accennato) e una batteria dalla maggiore capacit&#224;. </p>    <p>Il sistema fotografico di Z70S Ultra include l&#8217;autofocus H/V Quad Phase Detection (QPD), tecnologia DCG HDR e stabilizzazione ottica dell&#8217;immagine (OIS). A completare la dotazione, tra cui spicca il <strong>sensore wide principale</strong> al posteriore da 50 MP "Light &amp; Shadow Master 990" sviluppato in collaborazione con OmniVision, da 1/1,3 pollici e pixel da 1,2 &#956;m, c'&#232; teleobiettivo a periscopio da 64 MP con capacit&#224; di scattare delle macro a 15 cm e un obiettivo ultra-grandangolare macro da 50 MP. L'ispirazione alle fotocamere "vere" emerge dal doppia corsa per la fotocamera per l'autofocus e lo scatto.</p><p>Non mancano le capacit&#224; di elaborazione delle <strong>foto</strong> e dei <strong>video</strong> con <strong>AI</strong>: ci sono modalit&#224; "intelligenti" come AI Motion Capture, Sunset e Milky Way Night. Una gamma di accessori professionali &#8212; come il Neo Bar Smart Control Grip, custodie ispirate alle classiche fotocamere e supporti magnetici per filtri &#8212; trasforma la fotografia mobile in una vera e propria potenza creativa. Nubia Z70S Ultra introduce la settima generazione di schermo senza tacche o fori grazie alla fotocamera selfie sotto lo schermo, protetto dal vetro LongXi di seconda generazione. </p>    <p>Sul <strong>piano tecnico</strong> gli argomenti di Z70S Ultra rimangono quelli del predecessore. SoC Snapdragon 8 Elite, memorie LPDDR5X e archiviazione UFS 4.0, display con refresh rate a 144 Hz, campionamento tattile a 2.500 Hz e il rendering visivo migliorato dall'intelligenza artificiale, per offrire vantaggi nei giochi e nei contenuti multimediali. L'altra novit&#224; &#232; la batteria di terza generazione "Nanhai", con un'unit&#224; agli anodi di silicio-carbonio da 6.600 mAh (+450 mAh sul predecessore).</p><h2>Caratteristiche principali di Z70S Ultra</h2><ul>
	<li>5G dual SIM</li>
	<li>display AMOLED da 6,85 pollici, risoluzione 2.688 x 1.216 pixel</li>
	<li>SoC: Qualcomm Snapdragon 8 Elite</li>
	<li>memorie: 12, 16 o 24 GB di RAM e 256, 512 GB o 1 TB di spazio di archiviazione</li>
	<li>fotocamere:
	<ul>
		<li>posteriori: 50+50+64 MP</li>
		<li>frontale: 16 MP</li>
	</ul>
	</li>
	<li>Wi-Fi, Bluetooth, GPS, NFC</li>
	<li>batteria: 6.600 mAh</li>
	<li>dimensioni: 164,3 x 77,1 x 8,6 mm</li>
	<li>peso: 228 grammi.</li>
</ul>NUBIA PAD PRO
						<p>Insieme al nuovo smartphone top di gamma debutta, come detto, anche il <strong>tablet di fascia alta</strong> <strong>Nubia Pad Pro</strong>, alimentato dal processore Snapdragon 8 Gen 3. Un SoC non recentissimo, ma del tutto capace di supportare gaming, multitasking o creazione di contenuti, grazie anche al supporto di RAM LPDDR5X e archiviazione UFS 4.0. Con il Nebula Performance Engine e un sistema termico a sei strati, Pad Pro gestisce facilmente anche i carichi di lavoro pi&#249; intensivi.</p>    <p>Il display da 10.9 pollici con risoluzione 2.8K (2.880 x 1.800 pixel) e l'audio spaziale DTS:X Ultra consentono di godere appieno dei contenuti multimediali. Con uno spessore di 7,3 mm e un peso di 523 grammi, la struttura unibody in metallo di derivazione aerospaziale garantisce robustezza e leggerezza. La fotocamera frontale da 20 MP assicura videochiamate nitide, mentre la tastiera completa a 78 tasti riproduce la sensazione tattile di un PC tradizionale per una produttivit&#224; in mobilit&#224; senza sforzi. </p><h2>Caratteristiche principali di Pad Pro</h2><ul>
	<li>SoC: Qualcomm Snapdragon 8 Gen 3</li>
	<li>schermo: da 10,9 pollici, risoluzione 2.880 x 1.800 pixel (309 ppi), frequenza di aggiornamento fino a 144 Hz</li>
	<li>memorie: 8, 12 o 16 GB di RAM e 256, 512 GB o 1 TB di spazio di archiviazione</li>
	<li>fotocamere:
	<ul>
		<li>posteriore: 13 MP</li>
		<li>frontale: 20 MP</li>
	</ul>
	</li>
	<li>batteria: 10.100 mAh</li>
	<li>ricarica: rapida via cavo a 66 watt</li>
	<li>USB-C 3.2 Gen 1</li>
	<li>dimensioni: 253,34 x 164,56 x 7,3 mm</li>
	<li>peso: 523 grammi. </li>
</ul>DISPONIBILIT&#192; E PREZZI
						<p>Come detto in apertura, Nubia Z70S Ultra e Pad Pro sono stati presentati in Cina. Tuttavia l'azienda ha anticipato la notizia della <strong>commercializzazione in Italia</strong> che avverr&#224; dopo il lancio globale in programma, per Z70S Ultra, il prossimo <strong>13 maggio</strong>. Nubia Pad Pro arriver&#224; invece poco dopo. &#200; una scelta prevedibile, dal momento che anche Z70 Ultra &#232; stato distribuito in Italia.</p>    <p>I prezzi in euro saranno noti solamente in seguito. Intanto per&#242; ecco i <strong>prezzi praticati in Cina:</strong></p>

<ul>
	<li>Nubia Z70S Ultra 12+256 GB: 4.599 yuan, al tasso di cambio attuale sono <strong>555 euro</strong> circa</li>
	<li>Nubia Z70S Ultra 16+512 GB: 4.999 yuan, circa 600 euro</li>
	<li>Nubia Z70S Ultra 16 GB + 1 TB: 5.599 yuan, circa 680 euro</li>
	<li>Nubia Z70S Ultra 24 GB + 1 TB: 6.299 yuan, circa 760 euro</li>
</ul><ul>
	<li>Nubia Pad Pro 8+256 GB: 2.799 yuan, al tasso di cambio attuale sono <strong>340 euro</strong> circa</li>
	<li>Nubia Pad Pro 12+256 GB: 2.999 yuan, circa 360 euro</li>
	<li>Nubia Pad Pro 16+512 GB: 3.399 yuan, circa 410 euro</li>
	<li>Nubia Pad Pro 16 + 1 TB: 3.999 yuan, circa 480 euro.</li>
</ul>

<p>I prezzi per averne uno in Italia saranno certamente pi&#249; alti di quelli che vengono fuori convertendo gli yuan in euro. Speriamo per&#242; che Nubia riesca comunque a mantenerli bassi, com'&#232; accaduto con la "sorpresa" Z70 Ultra.</p>Z70S ULTRA DISPONIBILE IN ITALIA20/05

<p>Dopo la presentazione in Cina, Nubia ha reso <strong>disponibile lo Z70S Ultra in Italia</strong>. L'azienda lo commercializza in Italia in due configurazioni di memoria: la base di partenza &#232; quella con 12 GB di RAM e 256 GB di spazio di archiviazione, per chi vuole di pi&#249; il livello successivo &#232; quella con <strong>16 GB di RAM e 512 GB di spazio di archiviazione</strong>. </p>    <p>Su Amazon, Z70S Ultra &#232; disponibile in due colorazioni ma nella sola configurazione 16+512 GB e peraltro a un prezzo che, mentre scriviamo, &#232; ben pi&#249; alto di quello esposto sul sito ufficiale, nonostante il venditore sia comunque Nubia:</p>VIDEO 

	
				


 


	
				 
			
	
			</div>