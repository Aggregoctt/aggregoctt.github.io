---
author: HDblog.it
canonical_url: https://www.hdblog.it/mercato/articoli/n619179/streaming-piani-pubblicita-crescita-netflix-perche/
date: '2025-05-21T10:25:00'
excerpt: Dati USA.
image: assets/media/QX0spReNKWp6gM25qLg4ZA-jVvk10IwZX4iwtmFSLLJoQ.webp
source: hdblog
tags:
- Economia e Mercato
title: Abbonamenti alle piattaforme di video streaming, uno su due è con pubblicità
---
<div><p>I piani di abbonamento ai servizi di streaming che includono la <strong>pubblicit&#224;</strong> sono stati proposti per la prima volta in tempi relativamente recenti: <a href="https://www.hdblog.it/netflix/"><strong>Netflix</strong></a>, ad esempio, li ha introdotti in Italia <a href="https://www.hdblog.it/applicazioni/articoli/n562084/netflix-pubblicita-italia-prezzi-quando/">verso la fine del 2022</a>, meno di tre anni fa. Eppure hanno attecchito molto rapidamente, e non solo nel nostro Paese.</p>    <p>Lo State of Subscriptions Report di Antenna mostra come negli <strong>Stati Uniti </strong>quasi la <strong>met&#224; degli abbonamenti </strong>ai servizi SVOD (Subscription Video on Demand) che offrono entrambe le opzioni (con e senza interruzioni) oggi sia supportata dalla pubblicit&#224; (il 46%, per essere precisi). L'aumento &#232; stato di <strong>32,7 punti percentuali</strong> su base annua, gli abbonamenti senza pubblicit&#224; sono calati dello 0,1%.</p><p>Antenna ritiene che l'esistenza di piani di abbonamento ai servizi streaming con pubblicit&#224; sia una soluzione positiva per tutti:</p>

<ul>
	<li><strong>per i fornitori del servizio:</strong> possibilit&#224; di costruire un modello di business dual-stream (con e senza pubblicit&#224;) espandendo il mercato e proponendo un prezzo pi&#249; basso ai clienti occasionali</li>
	<li><strong>per le aziende:</strong> possibilit&#224; di mettere in atto le loro strategie pubblicitarie anche sulle piattaforme di video streaming</li>
	<li><strong>per i consumatori:</strong> accesso ai servizi a prezzi pi&#249; accessibili</li>
</ul>

<p>E voi siete d'accordo? Che piani avete su Netflix, <a href="https://www.hdblog.it/disney-plus/">Disney+ </a>e sulle altre piattaforme?</p></div>