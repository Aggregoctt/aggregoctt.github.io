---
author: HDblog.it
canonical_url: https://www.hdblog.it/sicurezza/articoli/n619089/telefonate-truffa-fininvest-esposto-codacons/
date: '2025-05-20T14:35:00'
excerpt: Migliaia di cittadini gi√† raggirati, sottratti denaro e dati bancari.
image: assets/media/xgzG3kZ2WcsdjEyCuaz2ww-kHSWJjkPkH3mAhsz0ktFLQ.webp
source: hdblog
tags:
- Sicurezza
title: 'Telefonate truffa a nome Fininvest, esposto del Codacons: chieste indagini'
---
<div><p>Il copione, come di consueto, inizia con <strong>la chiamata di un numero non salvato in rubrica</strong>. Una voce preregistrata, che si spaccia per la holding Fininvest, prospetta al destinatario la possibilit&#224; di u<strong>n investimento in azioni "sicure" da soli 250 euro,</strong> presentato come iniziativa promossa dalla famiglia Berlusconi. </p>    <p>A chi manifesta interesse viene subito offerta <strong>una consulenza telefonica personalizzata:</strong> l'operatore descrive quindi una piattaforma che impiegherebbe l'<a href="https://www.hdblog.it/ia/">intelligenza artificiale</a> per comprare e gestire titoli, senza alcuna commissione e &#8211; si assicura &#8211; con la garanzia dello Stato Italiano. Per rendere l'occasione ancor pi&#249; appetibile, <strong>viene promesso un "bonus di benvenuto"</strong> compreso tra il 30 % e il 100 % del capitale versato. </p>    <p>In realt&#224;, chi aderisce perde <strong>non solo la somma iniziale</strong> ma, fornendo le proprie credenziali bancarie per finalizzare l'acquisto, <strong>espone il conto corrente a operazioni fraudolente </strong>da parte dei cybercriminali dietro lo schema.</p>    <p>Di fronte questa ennesima truffa che avrebbe gi&#224; coinvolto migliaia di italiani, spesso ignari delle reali modalit&#224; operative del raggiro, il Codacons ha depositato un esposto alle Procure della Repubblica di Roma e Milano, oltre che alla Consob e alla Polizia Postale,<strong> chiedendo di attivarsi con urgenza</strong>. L'associazione invoca l'apertura di indagini per truffa aggravata, frode informatica e accesso abusivo a sistemi informatici, citando anche la possibile violazione dell'articolo 166 del Testo unico della finanza (D.Lgs. 58/1998) e degli articoli 167 e 168 del Codice della privacy (D.Lgs. 196/2003).</p>     

</div>