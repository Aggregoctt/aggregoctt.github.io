---
author: HDblog.it
canonical_url: https://www.hdblog.it/hardware/articoli/n619523/valve-steamos-stabile-handheld-terzi-novita/
date: '2025-05-23T16:50:00'
excerpt: Si parte da Lenovo Legion Go e ASUS Rog Ally. Ci sono anche diverse novità
  molto interessanti per l'OS in sé.
image: assets/media/YYAJRjusqtmOzwmxO28izA-iDeaT7zBSLpzuR-FHKi7iQ.webp
source: hdblog
tags:
- Games
title: SteamOS si aggiorna, prima release stabile per altri device oltre Steam Deck
---
<div><p>Ci siamo, &#232; uscita la <strong>prima versione stabile e <a href="https://www.hdblog.it/steamos/">pubblica di SteamOS</a> per altri dispositivi <a href="https://www.hdblog.it/steam-deck/">oltre lo Steam Deck</a></strong>: i Beta test sono in corso da qualche mese ormai, ma con il rilascio della versione 3.7.8 Valve offre un&#8217;alternativa ufficiale a Windows 11 su Lenovo Legion Go S. Per l&#8217;occasione Valve ha incluso anche una nuova interfaccia di installazione guidata per questi dispositivi, che aiuta gli utenti un po&#8217; meno esperti nel (relativamente semplice, beninteso) processo, e ha rilasciato le prime immagini per altri device con piattaforma hardware AMD, come il Lenovo Legion Go originale e l&#8217;ASUS ROG Ally.</p>    <p><a href="https://www.hdblog.it/games/articoli/n618212/steamos-compatibilita-handheld-non-steam-deck/">Come abbiamo visto negli scorsi giorni</a>, Valve precisa che ci saranno <strong>due livelli di supporto di SteamOS</strong> per gli altri handheld. La societ&#224; rilascer&#224; le immagini per tutte le piattaforme che desidera, ma solo i dispositivi certificati ufficialmente &#8220;Powered by SteamOS&#8221; riceveranno effettivamente supporto software - prevedibilmente servir&#224; una partnership tra il produttore e Valve per ottenere la certificazione.</p></div>