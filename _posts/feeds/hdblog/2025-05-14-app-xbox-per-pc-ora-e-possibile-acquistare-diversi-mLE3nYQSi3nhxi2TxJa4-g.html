---
author: HDblog.it
canonical_url: https://www.hdblog.it/games/articoli/n618481/app-xbox-pc-acquistare-giochi-ubisoft/
date: '2025-05-14T17:50:00'
excerpt: Tra questi ci sono anche quattro Assassin's Creed, Watch Dogs Legion e Far
  Cry 6.
image: assets/media/mLE3nYQSi3nhxi2TxJa4-g-w8PRH5C8SLv8U-b9WCCYwQ.webp
source: hdblog
tags:
- Games
title: 'App Xbox per PC: ora Ã¨ possibile acquistare diversi giochi Ubisoft'
---
<div><p><strong>Ubisoft</strong> ha annunciato che &#232; adesso possibile acquistare alcuni dei suoi giochi attraverso l<strong>'app Xbox per PC</strong>. Tra questi figurano titoli come <a href="https://www.hdblog.it/assassin-s-creed-shadows"><strong>Assassin's Creed Shadows</strong></a>, <strong>Watch Dogs Legion</strong> e <strong>Far Cry 6</strong>. Sebbene possa sembrare strano, questi titoli potevano essere acquistati soltanto tramite Ubisoft Connect, mentre adesso &#232; possibile farlo direttamente dal <strong>launcher Xbox</strong>.</p>    <p>L'editore francese ha supportato<strong> PC Game Pass</strong> in passato con alcuni di questi giochi, ma una volta scaduto l'abbonamento o venivano rimossi dal catalogo non risultavano pi&#249; disponibili. Ora &#232; invece possibile acquistarli per inserirli all'interno della propria libreria di giochi Xbox per PC. </p><p>Sono esattamente <strong>16 i giochi inseriti da Ubisoft </strong>e puoi trovarli nell'app Xbox per PC. Di seguito, l'elenco completo:</p>

<ul>
	<li>Assassin's Creed Origins</li>
	<li>Assassin's Creed Odyssey</li>
	<li>Assassin's Creed Shadows</li>
	<li>Assassin's Creed Valhalla</li>
	<li>Far Cry 5</li>
	<li>Far Cry New Dawn</li>
	<li>Far Cry 6</li>
	<li>Immortals Fenyx Rising</li>
	<li>Repubblica dei Cavalieri</li>
	<li>South Park: Scontri Di-retti</li>
	<li>Tom Clancy's Ghost Recon Wildlands</li>
	<li>Tom Clancy's Ghost Recon Breakpoint</li>
	<li>Tom Clancy's The Division 2</li>
	<li>Estrazione di Tom Clancy's Rainbow Six</li>
	<li>Watch Dogs 2</li>
	<li>Watch Dogs Legion</li>
</ul>

<p>Vanno fatte per&#242; due precisazioni importanti: la prima &#232; che, sebbene questi giochi siano adesso disponibili anche per l'acquisto, <strong>non supportano Xbox Play Anywhere</strong>. Questo significa che acquistandoli da qui <strong>non si ricever&#224; in automatico anche una licenza per Xbox One o Xbox Series X/S</strong>. Vale anche il discorso inverso: se ad esempio era stato acquistato Assassin's Creed Shadows su Xbox non si avr&#224; automatico la copia digitale per PC.</p>    <p>La seconda precisazione &#232; altrettanto importante perch&#233; resta comunque il <strong>vincolo con Ubisoft Connect</strong>: per utilizzare i giochi bisogner&#224; collegare l'account Ubisoft al proprio profilo Xbox. </p>    <p>Nonostante questi limiti, si tratta comunque di un passo avanti che testimonia l'impegno di Microsoft con Ubisoft allo scopo di <strong>supportare al meglio tutte le sue funzionalit&#224; nell'ecosistema Xbox anche in ambito PC</strong>. Lo dimostra anche il fatto che <strong>Assassin's Creed Shadows &#232; stato lanciato subito con il supporto a Xbox Cloud Gaming</strong>: i giocatori che hanno acquistato una copia per console possono giocarlo anche in streaming.</p></div>