---
author: HDblog.it
canonical_url: https://www.hdblog.it/hardware/articoli/n619182/amd-threadripper-9000-specifiche-novita-computex/
date: '2025-05-21T10:00:00'
excerpt: Miglioramenti generazionali fino al 22% grazie al processo produttivo più
  raffinato e alla nuova architettura Zen 5.
image: assets/media/pRkJONOvj1gh3jL0mGF4ow-V3T2PU2INbbfvxjVLjFZwg.webp
source: hdblog
tags:
- Windows
- AMD
title: 'AMD Threadripper 9000 ufficiali: sempre più potenza nel segmento workstation'
---
<div>
	
				<p>In <a href="https://www.hdblog.it/computex/">occasione del Computex</a> AMD non ha presentato solo la sua <a href="https://www.hdblog.it/hardware/articoli/n619155/amd-radeon-rx-9060-xt-specifiche-prezzi-quando/">nuova scheda grafica mainstream, la Radeon RX 9060 XT</a>, ma anche la serie di super processori <strong>Threadripper 9000</strong>, destinati all&#8217;impiego in ambito workstation e desktop di fascia &#8220;esagerata&#8221;. Finalmente, insomma, dopo ai Ryzen l&#8217;anno scorso anche i Threadripper passano <strong>all&#8217;architettura Zen 5 </strong>di ultima generazione prodotta su nodo a 4 nm.</p>

<p>Le SKU sono, come per la serie 7000, in totale 9: <strong>sei modelli Threadripper Pro &#8220;WX&#8221;</strong> di fascia pi&#249; alta e <strong>tre solo &#8220;W&#8221;</strong>, pi&#249; commerciali, per cos&#236; dire. In cima ritroviamo un &#8220;mostro&#8221; da 96 core e 192 thread, il Threadripper PRO 9995WX. Rispetto al diretto predecessore 7995WX mantiene lo stesso clock base di 2,5 GHz, ma quello boost sale di 300 MHz, da 5,1 a 5,4 GHz. Invariata anche la cache L3, pari a 384 MB. Il TDP &#232; di ben 350 W, e le linee PCIe 5 sono ben 128.</p><p>Alla base della gamma troviamo il chip a &#8220;soli&#8221; 24 core, che con la nuova generazione assume il nome di Threadripper 9960X, con frequenza di clock base di 4,2 GHz e un boost fino a 5,4 GHz. Come sempre, i Threadripper &#8220;non Pro&#8221; (o HEDT, High End Desktop, come li definisce AMD stessa) sono quelli pi&#249; indicati in ambiti lavorativi pi&#249; &#8220;generalisti&#8221;, per cos&#236; dire, quindi workstation per creatori di contenuti, rendering e progettazione. <strong>I Pro si spingono pi&#249; in alto</strong>, non solo come conta dei core ma come RAM massima supportata e velocit&#224; di comunicazione, inoltre includono funzionalit&#224; di sicurezza e gestione remota aggiuntive che ne facilita la gestione in ambiti enterprise.</p>

<p>Secondo AMD, i nuovi chip garantiscono <strong>fino al 22% di prestazioni in pi&#249;</strong> rispetto ai diretti predecessori, e possono raggiungere velocit&#224; di rendering fino a 2,2 volte superiori rispetto agli Xeon di pari fascia. Per ora non abbiamo informazioni sui prezzi, ma &#232; opportuno ricordare che si tratta di chip generalmente molto costosi - il flagship della generazione precedente arrivava addirittura a 10.000 dollari, mentre l&#8217;entry level (si fa per dire) partiva da 1.400 dollari. In ogni caso, l&#8217;attesa non sar&#224; ancora troppo lunga: l&#8217;appuntamento &#232; per il mese di luglio.</p> 

	
				


 


	
				 
			
	
			</div>