---
author: HDblog.it
canonical_url: https://www.hdblog.it/green/articoli/n618720/incendi-boschivi-2025-situazione-emissioni/
date: '2025-05-16T14:35:00'
excerpt: Situazione globale delle emissioni di gas a effetto serra derivate dagli
  incendi analizzata da Copernicus Atmosphere Monitoring Service (CAMS).
image: assets/media/3tzLQNFLlb9RtTIVqJmQug-rJXZriAMvTRSlI-RpXUS3g.webp
source: hdblog
tags:
- Articolo
title: 'Incendi boschivi, crescono le emissioni: record in Corea del Sud'
---
<div>
	
				<p>Negli ultimi anni, eventi estremi come gli <strong>incendi boschivi, sono diventati sempre pi&#249; frequenti</strong>. Nonostante la forte riluttanza a crederci, una delle cause principali &#232; da attribuire al <a href="https://www.hdblog.it/green/articoli/n613272/riscaldamento-globale-previsioni-allarmanti-futuro/" target="_blank">cambiamento climatico e, in particolar modo, all&#8217;aumento costante delle temperature globali</a>, che costituiscono un fattore di rischio significativo. </p>    <p>Con l&#8217;aumento dei cambiamenti climatici, gli <a href="https://www.hdblog.it/green/articoli/n607169/cambiamento-climatico-incendi-california/" target="_blank">incendi sono sempre pi&#249; violenti</a>. Oltre a essere pericolo per la vita umana, per gli ecosistemi e gli animali, gli incendi boschivi provocano altres&#236; un danno economico e un <strong>rilascio nell&#8217;ambiente di grandi quantit&#224; di anidride carbonica</strong>. E&#8217; proprio su quest'ultimo aspetto che si concentrer&#224; l&#8217;articolo. </p><p>Ad analizzare la situazione globale delle emissioni di gas a effetto serra derivate dagli incendi &#232; <strong>Copernicus Atmosphere Monitoring Service</strong> (CAMS). Ne &#232; emerso che i primi quattro mesi del 2025 sono stati segnati da una delle stagioni degli incendi pi&#249; bassi nella regione dell&#8217;ASEAN superiore. </p>    <p>Il risultato riflette gli sforzi per limitare la combustione agricola e ridurre l&#8217;inquinamento. Anche in altre aree tropicali, gli incendi stagionali hanno prodotto emissioni inferiori alla media. <strong>La Corea del Sud ha vissuto i suoi incendi pi&#249; gravi e intensi mai registrati</strong>, mentre nel Regno Unito le condizioni climatiche insolitamente calde e secche hanno favorito lo sviluppo di incendi rari per la zona. Ad aprile, il Paese ha gi&#224; superato i precedenti record di superficie bruciata per l&#8217;Europa nordoccidentale. </p>EMISSIONI NEL SUD-EST ASIATICO
						<p>I Paesi dell&#8217;Asia sud-orientale hanno registrato, come anticipato, livelli di emissioni da incendi tra i pi&#249; bassi mai rilevati dal 2003. In totale, sono state rilasciate in ambiente circa <strong>37 megatonnellate di carbonio</strong>, ben al di sotto della media stagionale di 79 megatonnellate calcolata tra il 2003 e il 2024. </p>    <p>Il calo &#232; dovuto principalmente agli sforzi per ridurre l&#8217;inquinamento transfrontaliero causato dagli incendi agricoli, in particolare dalle pratiche di &#8220;slash-and-burn&#8221;, che prevedono il taglio e la bruciatura della vegetazione per preparare i terreni alla coltivazione. Nonostante il miglioramento complessivo, tra marzo e aprile si sono registrati incendi intensi in Thailandia, Laos e Vietnam, con gravi effetti sulla qualit&#224; dell&#8217;aria. </p>    <p>Inoltre, secondo gli esperti, <strong>il problema dell&#8217;inquinamento atmosferico da fumo resta ancora irrisolto</strong>. CAMS fornisce strumenti preziosi per osservare e prevedere il trasporto del fumo e degli inquinanti su lunghe distanze. A gennaio, ad esempio, le emissioni provenienti da incendi in Laos, Myanmar e India orientale hanno compromesso la qualit&#224; dell&#8217;aria anche nel nord dell&#8217;India, in alcune aree dell&#8217;Himalaya e in Nepal.</p>COREA DEL SUD
						<p>A marzo 2025, la Corea del Sud ha vissuto <strong>la peggior stagione di incendi mai registrata</strong>. Una serie di roghi ha colpito le regioni meridionali del Paese, <strong>causando la morte di 32 persone</strong>, la <strong>distruzione di circa 5.000 edifici</strong> e la <strong>devastazione di oltre 104.000 ettari di territorio</strong> in una sola settimana.</p>    <p>Le emissioni di carbonio causate da questi incendi sono state senza precedenti, ossia quattro volte superiori alla media annuale del Paese, dal 2003 a oggi. Marzo &#232; gi&#224; di per s&#233; un mese critico per gli incendi in Corea del Sud, ma nel 2025 la situazione &#232; stata aggravata da condizioni estremamente calde, secche e ventose. Le fiamme, partite da due roghi iniziali, si sono propagate rapidamente, lasciando una scia di distruzione lunga oltre 70 chilometri.</p>EUROPA NORD-OCCIDENTALE
						<p>Il clima insolitamente caldo e secco  di marzo a aprile ha favorito lo sviluppo di numerosi incendi nel Regno Unito, Irlanda, Germania, Paesi Bassi e Belgio. In Germania, i dati del sistema europeo EFFIS mostrano livelli record di superficie bruciata per questo periodo dell&#8217;anno, mentre nel Regno Unito si &#232; raggiunto un nuovo massimo storico: <strong>quasi 30.000 ettari di territorio in fiamme gi&#224; al 6 maggio</strong>.</p>    <p>L&#8217;Inghilterra ha registrato la primavera pi&#249; secca degli ultimi 70 anni, con incendi in contee come Dorset, Cumbria e Derbyshire. Anche l&#8217;Irlanda del Nord ha dovuto affrontare focolai attivi, tanto che il 9 maggio &#232; stato emesso un avviso speciale. Secondo l&#8217;Osservatorio europeo della siccit&#224;, gran parte dell&#8217;Europa nord-occidentale si trova in stato di &#8220;sorveglianza&#8221; o &#8220;allerta siccit&#224;&#8221;, in particolare a causa delle condizioni anomale registrate negli ultimi mesi.</p>    <p>Le emissioni di carbonio legate a questi incendi, rilevate dal sistema CAMS GFAS, confermano la gravit&#224; della situazione. Nel dettaglio, i Paesi Bassi hanno registrato il valore pi&#249; alto per il mese di aprile, mentre Regno Unito e Irlanda hanno raggiunto il secondo livello pi&#249; elevato di emissioni da inizio anno, superati solo dal 2003.</p>RESTO DEL MONDO
						<p>La situazione nel resto del mondo riguardo le emissioni di carbonio &#232; pi&#249; positiva. Nonostante in Sud America ci siano stati gravi incendi che hanno interessato la Patagonia, il bilancio complessivo &#232; stato positivo. Le emissioni di carbonio sono risultate pi&#249; basse rispetto alla media, grazie alla scarsa attivit&#224; nella valle dell&#8217;Orinoco e al calo degli incendi in Bolivia e Brasile rispetto allo stesso periodo del 2024. Il sistema CAMS GFAS ha monitorato queste emissioni, confermando un inizio d&#8217;anno relativamente tranquillo per il continente.</p>    <p>Crediti foto CAMS</p>

	
				


 


	
				 
			
	
			</div>