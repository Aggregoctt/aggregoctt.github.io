---
author: HDblog.it
canonical_url: https://www.hdblog.it/spettacolo/articoli/n618813/bioshock-lavori-film-procedono-buon-punto/
date: '2025-05-18T10:30:00'
excerpt: La pellicola resta, al momento, ancora priva di una data d'uscita.
image: assets/media/WQPIOx0cAJ0iMRL-KIZmyA-6p0TWw9tNOD-eJqfyf0CPw.webp
source: hdblog
tags:
- Articolo
title: 'Bioshock, i lavori sul film proseguono: "Siamo a buon punto" afferma il regista'
---
<div><p>Come sappiamo, Netflix sta realizzando <a href="https://www.hdblog.it/games/articoli/n551468/netflix-bioshock-film/"><strong>un adattamento live action di BioShock</strong></a>, il videogioco del 2007 di 2K e Irrational Games, e al momento, nonostante le molte difficolt&#224;, sembra che i lavori stiano procedendo <strong>a passo spedito</strong>. A rivelarlo, durante una recente intervista, &#232; stato il regista <strong>Francis Lawrence</strong> (Hunger Games e Io sono Leggenda) cha ha spiegato che il film si trova attualmente a buon punto e che sta facendo molti progressi, nonostante si tratti di <strong>un progetto complesso. </strong></p><p>Sebbene, ad oggi, non siano stati rivelati molti dettagli sulla pellicola, Lawrence aveva promesso, di recente, che il film di Bioshock sarebbe <strong>stato molto fedele al videogioco,</strong> ma capace al tempo stesso di includere nuovi elementi in grado di sorprendere anche i fan che conoscono a menadito la trama del capolavoro di Irrational Games.</p>    <p>Tuttavia, in occasione del San Diego Comic-Con del 2023, il producer Roy Lee aveva spiegato che <a href="https://www.hdblog.it/games/articoli/n588704/bioshock-film-si-fara-budget-ridotto/"><strong>Netflix aveva deciso di tagliare notevolmente il budget</strong></a> prefissato e che di conseguenza sarebbe stata realizzata una pellicola di dimensioni pi&#249; contenute e con "un punto di vista pi&#249; personale". Non &#232; dato sapere, ad oggi, cosa questo significhi, ma la riduzione della portata del progetto rende sicuramente molto pi&#249; complesso il lavoro di riadattamento di un'opera estesa e strutturata come Bioshock. </p></div>