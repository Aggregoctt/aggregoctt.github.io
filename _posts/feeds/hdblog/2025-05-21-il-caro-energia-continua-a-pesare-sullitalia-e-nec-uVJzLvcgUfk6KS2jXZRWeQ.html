---
author: HDblog.it
canonical_url: https://www.hdblog.it/green/articoli/n619122/caro-energia-industria-italiana/
date: '2025-05-21T13:25:00'
excerpt: Nonostante un lieve calo dei prezzi nei primi mesi del 2025, l’Italia continua
  a registrare valori significativamente più alti rispetto ai principali mercati europei.
image: assets/media/uVJzLvcgUfk6KS2jXZRWeQ-6LO677Ay37mAfv5EFo2eJA.webp
source: hdblog
tags:
- Green
title: Il caro energia continua a pesare sull’Italia. E’ necessario ridurre i costi
---
<div>
	
				<p>Nonostante un <strong>lieve calo dei prezzi nei primi mesi del 2025</strong>, l&#8217;Italia continua a <strong>registrare valori significativamente pi&#249; alti rispetto ai principali mercati europei</strong>, con ricadute importanti per le imprese del nostro Paese. Nel 2024, infatti, il prezzo medio dell&#8217;elettricit&#224; sulla Borsa italiana si &#232; attestato intorno ai 108 euro per megawattora, superando nettamente le quotazioni registrate negli altri grandi Paesi europei. </p>    <p>In Germania il prezzo medio &#232; stato di <strong>78 euro/MWh</strong>, in Spagna <strong>63 euro/MWh</strong> e in Francia appena <strong>58 euro/MWh</strong>. Un divario che, rispetto all&#8217;anno precedente, risulta ulteriormente ampliato. Questo ha fatto s&#236; che il gap tra l&#8217;Italia e gli altri Paesi resti marcato. A fare il punto sulla situazione &#232; la ricerca firmata da Livio De Chicchis, energy technologist dell&#8217;Enea (Unit&#224; Studi, Analisi e Valutazioni), che sar&#224; illustrata durante il webinar &#8220;<strong>Industria ed energia: strategie e tecnologie per ridurre i costi senza compromettere la produttivit&#224;</strong>&#8221;, promosso da Mce &#8211; Mostra Convegno Expocomfort. </p>ELETTRICITA&#146; PER LE IMPRESE
						<p>L&#8217;analisi condotta dall&#8217;Enea parte da un esame approfondito dei <a href="https://www.hdblog.it/green/articoli/n612576/aumento-consumi-elettrici-italia-febraio-2025/" target="_blank">consumi energetici dell&#8217;industria italiana</a>, che incide per circa il 22% sul consumo energetico complessivo del Paese. Se si considera esclusivamente l&#8217;energia elettrica, il <strong>settore industriale si conferma il principale utilizzatore</strong>, con una quota che sfiora il 45% del totale nazionale. Seguono il comparto dei servizi con circa il 30%, le utenze domestiche con il 22% e, in coda, l&#8217;agricoltura che si ferma a un modesto 2%.</p>    <p>Sul fronte dei prezzi, essi rimangono ancora elevati. Secondo Livio De Chicchis, all&#8217;inizio di maggio 2025 il prezzo dell&#8217;elettricit&#224; in Italia si &#232; attestato intorno agli <strong>80 euro per megawattora</strong>, in calo di oltre il 40% rispetto alla fine del 2024. Un miglioramento, certo, ma che non basta a colmare il divario con gli altri grandi mercati europei: in Germania il costo &#232; sceso a 66 euro/MWh, in Francia a 63 euro, mentre in Spagna &#232; crollato addirittura a soli 11 euro. A incidere sul prezzo finale, sottolinea l&#8217;esperto, &#232; soprattutto il peso del gas naturale nella formazione del costo dell&#8217;elettricit&#224;.</p>GAS AL CENTRO DEI PREZZI ALTI
						<p>Secondo i dati raccolti dall&#8217;Enea, nel 2024 gli impianti a gas a ciclo combinato hanno continuato ad avere un ruolo dominante nella formazione del prezzo dell&#8217;elettricit&#224;. In media, questi impianti <strong>hanno determinato il prezzo finale dell&#8217;energia per circa il 60%</strong> del tempo in tutte le zone del mercato italiano. Un ruolo che, dal 2018 a oggi, &#232; cresciuto sensibilmente: +5% nella zona Nord e quasi +8% nel Sud.</p>    <p>Purtroppo, anche con una <a href="https://www.hdblog.it/green/articoli/n613919/crescita-rinnovabili-italia-2024-dettagli/" target="_blank">crescita significativa delle rinnovabili</a>, il gas naturale continuer&#224; a influenzare fortemente il prezzo dell&#8217;elettricit&#224;, come confermato dai dati del JRC, il centro di ricerca della Commissione Europea. A livello europeo, infatti, gli impianti a combustibili fossili fissavano il prezzo circa l&#8217;86% del tempo gi&#224; nel 2022, e continueranno a farlo anche nel 2030, nonostante la loro quota nella produzione effettiva di elettricit&#224; scender&#224; dal 34% al 16%. In altre parole, anche se le fonti rinnovabili produrranno sempre pi&#249; energia, saranno ancora gli impianti fossili a determinare per la maggior parte del tempo il prezzo pagato sul mercato.</p>

	
				


 


	
				 
			
	
			</div>