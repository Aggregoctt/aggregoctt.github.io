---
author: HDblog.it
canonical_url: https://www.hdblog.it/smartphone/articoli/n619223/realme-gt-7t-soc-fotocamere-batteria-rumor/
date: '2025-05-21T15:55:00'
excerpt: L'anticipazione di un insider su X
image: assets/media/nlu1Qv7_7xdr1X3dYSb1rA-TD6tjbmVOhbKKgyy_4xNQA.webp
source: hdblog
tags:
- Android
- Realme
title: Realme GT 7T, filtrano alcune specifiche grazie a un'immagine della scatola
---
<div><p><strong>Realme GT 7 e GT 7T</strong> saranno presentati <a href="https://www.hdblog.it/smartphone/articoli/n617740/realme-gt-7-italia-quando-specifiche-batteria/">tra una settimana nel corso di un evento a Parigi, marted&#236; 27</a>. I due smartphone di Realme si preannunciano interessanti per rapporto qualit&#224; prezzo, un marchio di fabbrica per Realme e in particolare per la serie "GT". Realme GT 7 per buona parte &#232; ufficiale dal momento dell'annuncio in Cina (qualche specifica sar&#224; diversa dalla <a href="https://www.hdblog.it/schede-tecniche/realme-gt-7_i6891/">variante cinese</a>, ma l'impalcatura tecnica di base sar&#224; identica), GT 7T invece sar&#224; un dispositivo inedito.</p>    <p>E a introdurre del materiale su <strong>Realme GT 7T</strong>, su cui finora quasi non era emerso nulla, &#232; stato nelle scorse ore l'insider Abhishek Yadav postando su X un'immagine di quella che dovrebbe essere la confezione di vendita dello smartphone in arrivo. Confezione sulla quale sono impresse <strong>alcune caratteristiche tecniche dello smartphone</strong>:</p><p>Secondo <strong>altre indiscrezioni</strong>, Realme GT 7T avr&#224; un display OLED da 6,8 pollici, una fotocamera ultra wide posteriore da 8 MP e una per i selfie sulla superficie opposta da 32 MP.</p>    <p>I <strong>prezzi per l'Italia</strong>, invece, <a href="https://www.hdblog.it/smartphone/articoli/n618879/realme-gt-7-7t-prezzo-italia/">sono <strong>ufficiali</strong> gi&#224; da qualche giorno</a>:</p>

<ul>
	<li>12+256 GB a <strong>649,99 euro</strong></li>
	<li>12+512 GB a 699,99 euro. </li>
</ul>

<p>Due le colorazioni al lancio, IceSense Blue e IceSense Black, dove IceSense richiama la tecnologia IceSense Graphene, innovazione integrata nella cover posteriore e nello schermo per favorire la dissipazione del calore durante le sessioni di gioco pi&#249; intense e i <a href="https://www.hdblog.it/ia/">task di intelligenza artificiale</a>. </p></div>