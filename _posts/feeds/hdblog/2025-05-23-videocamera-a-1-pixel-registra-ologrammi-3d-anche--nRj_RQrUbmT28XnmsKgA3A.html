---
author: HDblog.it
canonical_url: https://www.hdblog.it/altadefinizione/articoli/n619475/videocamera-1-pixel-ologrammi-3d-biologia/
date: '2025-05-23T16:35:00'
excerpt: Un team giapponese filma ologrammi tridimensionali con un solo pixel, anche
  oltre la luce visibile
image: assets/media/nRj_RQrUbmT28XnmsKgA3A-1LKJCrRXqZDI66NEWhPC-A.webp
source: hdblog
tags:
- Alta Definizione
title: 'Videocamera a 1 pixel: registra ologrammi 3D anche attraverso i tessuti'
---
<div><p>Una <a href="https://www.hdblog.it/curiosita-scientifiche/">nuova tecnologia giapponese</a> si &#232; dimostrata capace di <strong>registrare filmati tridimensionali in tempo reale utilizzando un solo pixel</strong>. Il sistema di cattura arriva dalla Kobe University, dove il gruppo di ricerca guidato da Yoneda Naru ha progettato un dispositivo che non solo supera i limiti della visione attraverso oggetti opachi, ma lo fa anche utilizzando frequenze di luce al di fuori dello spettro visibile.</p>    <p>Il fulcro dell&#8217;esperimento &#232;<strong> un dispositivo chiamato digital micromirror device</strong>, un sistema di micro-specchi in grado di proiettare rapidamente schemi di luce olografica sul campione da osservare. La velocit&#224; di questo strumento &#232; impressionante: raggiunge i 22.000 cicli al secondo, contro i tradizionali 60, con un&#8217;efficienza paragonabile alla differenza tra una comune passeggiata e la velocit&#224; di un treno super veloce giapponese.</p>          <p>Questo approccio unisce i punti di forza di due metodi precedenti per la registrazione olografica: <strong>FINCH, efficace ma limitato alla luce visibile e a condizioni ideali, e OSH, capace di penetrare materiali opachi ma troppo lento per applicazioni dinamiche</strong>. Grazie alla nuova configurazione, &#232; ora possibile ottenere immagini tridimensionali di oggetti in movimento e persino filmati olografici attraverso tessuti biologici, come un cranio di topo.</p>    <p>Il potenziale impatto nel campo medico e biologico &#232; enorme: dalla possibilit&#224; di <strong>osservare processi fisiologici in tempo reale senza interventi invasivi</strong>, fino a nuove tecniche diagnostiche basate sull&#8217;analisi tridimensionale interna dei tessuti. Un vantaggio non trascurabile &#232; l&#8217;uso della cosiddetta "sparse sampling", una tecnica che permette di ridurre i dati necessari per costruire le immagini, aumentando cos&#236; la frequenza dei fotogrammi fino ai 30 hertz, uno standard per i video normali.</p>    <p>La qualit&#224; dell&#8217;immagine &#232; ancora in fase di sviluppo, ma i ricercatori stanno gi&#224;<strong> lavorando per migliorarla grazie a modelli di luce ottimizzati e all&#8217;impiego di algoritmi di deep learning</strong>. Il tutto con l&#8217;obiettivo di trasformare enormi quantit&#224; di dati grezzi in immagini ad alta definizione, potenzialmente in tempo reale.</p>    </div>