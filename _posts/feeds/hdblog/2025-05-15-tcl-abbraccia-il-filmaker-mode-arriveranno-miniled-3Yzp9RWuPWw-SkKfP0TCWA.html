---
author: HDblog.it
canonical_url: https://www.hdblog.it/tv/articoli/n618573/tcl-filmakermode-tv-miniled-oled-rgb-inkjet-atmos/
date: '2025-05-15T12:05:00'
excerpt: TCL annuncia la modalità Filmaker Mode per la sua gamma TV 2025. In arrivo
  anche un MiniLED da ben 130 pollici, i primi OLED RGB con stampa Inkjet e nuovi
  speaker wireless Dolby Atmos.
image: assets/media/3Yzp9RWuPWw-SkKfP0TCWA-eqmDQV77ZHa0zXh6ecKhyA.webp
source: hdblog
tags:
- Alta Definizione
- TCL
title: TCL abbraccia il Filmaker Mode, arriveranno MiniLED da 130” e OLED Inkjet
---
<div>
	
				<p>Tra i grandi produttori di televisori, <strong>TCL</strong> era rimasto tra i pochi a non proporre dei <strong>preset &#8220;Filmaker Mode&#8221;</strong> a bordo della sua gamma. A partire da quest&#8217;anno la lacuna viene colmata con <strong>la modalit&#224; &#8220;Filmaker&#8221; che sar&#224; disponibile su tutte le nuove serie LCD MiniLED del 2025</strong>.</p><p>Ricordiamo che il &#8220;Filmaker Mode&#8221; &#232; stato introdotto per la prima volta nel 2019 su richiesta dei registi e direttori della fotografia per <strong>garantire agli appassionati una riproduzione dei film e delle serie TV in maniera accurata in termini di colori, luminanza SDR e HDR e senza elaborazioni delle immagini</strong>, specie per quanto riguarda il moto (quindi senza interpolazione dei fotogrammi e cosiddetto effetto &#8220;soap-opera&#8221;).</p><p>Il preset <strong>&#8220;Filmaker Mode&#8221; </strong>sar&#224; quindi disponibile sulle <a href="https://www.hdblog.it/tv/articoli/n613064/tcl-tv-mini-led-2025-nxtpaper-11-plus-italia-prezzi/"><strong>serie C6K, C7K, C8K, C9K e X11K</strong></a> sia per i contenuti <strong>in SDR</strong>, che <strong>in HDR10,</strong> mentre <strong>non dovrebbe essere previsto per il Dolby Vision</strong>. Nel caso dello standard HDR con metadati dinamici di Dolby, la modalit&#224; pi&#249; accurata e adatta alla riproduzione in stanza buia rimane la &#8220;Dolby Vision Dark&#8221;. Nel caso in cui i responsabili TCL dovessero cambiare idea, sar&#224; proprio quest&#8217;ultima modalit&#224; ad essere rinominata come &#8220;Filmaker&#8221;. Sempre a proposito di <strong>Dolby Vision</strong>, la nuova gamma 2025 sar&#224; tra le prime a supportare il <strong>profilo 10 con codec AV1</strong>.</p>    <p>Preset &#8220;Filmaker Mode&#8221; che verr&#224; agganciato automaticamente anche dai servizi streaming come <strong>Prime Video</strong> (chi volesse, potr&#224; comunque disattivare il flag di riconoscimento automatico) e tramite aggiornamento firmware verr&#224; anche abilitato il <strong>riconoscimento automatico del preset &#8220;IMAX Enhanced&#8221; </strong>in presenza dei relativi contenuti, ad esempio, su <strong>Disney+</strong>. I vertici stanno ancora valutando se estendere queste novit&#224; anche alla gamma dei televisori del 2024, tramite aggiornamento firmware.</p><p>Forte della sua leadership globale sui mega-schermi, dopo aver introdotto per prima una serie da 98 pollici, lo scorso anno essersi spinta fino a <strong>115 pollici</strong> - nel 2025 la diagonale &#232; disponibile <strong>anche per la serie pi&#249; &#8220;economica&#8221; C7K</strong> -, TCL sta ora lavorando a una serie <strong>LCD MiniLED da ben 130 pollici</strong> che dovrebbe essere presentata entro la fine del 2025 (forse gi&#224; a settembre, in occasione dell&#8217;IFA 2025 di Berlino?).</p><p>Parallelamente agli <strong>LCD MiniLED e MiniLED RGB</strong> (i primi modelli dovrebbero arrivare nel corso del 2026), gli ingegneri cinesi continuano lo sviluppo della tecnologia <strong>OLED RGB con stampa &#8220;inkjet&#8221;</strong>, una soluzione produttiva che &#8211; una volta a regime &#8211; promette un significativo <strong>contenimento dei prezzi e migliore efficienza</strong>.</p>    <p>In occasione del <strong>SID Display Week 2025</strong> di San Jose, <strong>CSOT</strong> (la divisione TCL che sviluppa e produce i pannelli) ha presentato <strong>prototipi OLED Inkjet con diagonali da 6,5 fino a 65 pollici</strong>. Quest&#8217;ultimo sar&#224; quindi destinato al mercato TV, sebbene i tempi non siano ancora vicini.</p><p>Al <a href="https://www.hdblog.it/ces/">CES 2025 di Las Vegas</a>, TCL aveva dimostrato <strong>un monitor 27 pollici</strong> a risoluzione 4K Ultra HD (3840 x 2160 pixel), con refresh-rate fino a 120Hz, 600 nit di picco, piena copertura gamut DCI-P3 e oltre l&#8217;80% di copertura gamut REC-2020. Al SID 2025 ha fatto capolino anche <strong>un inedito 14 pollici</strong> pensato per i notebook, con <strong>risoluzione 2,8K</strong> (1920 x 1200 pixel) e sempre con <strong>subpixel realmente RGB</strong> (quindi con tripletta di emettitori organici rosso, verde e blu).</p><p>Infine, TCL continua lo sviluppo di soluzioni audio e, grazie alla stretta collaborazione con Dolby, ha sviluppato i nuovi <strong>speaker wireless Z100 &#8220;FlexConnect&#8221;</strong>, pensati per facilitare l&#8217;integrazione di <strong>sistemi Dolby Atmos</strong> in ambienti casalinghi, da abbinare ai suoi televisori. Ogni speaker integra tre altoparlanti (frontale, superiore &#8220;upfiring&#8221; e subwoofer), &#232; capace di gestire 2 canali stereofonici e, con un minimo di 2 speaker Z100, la soluzione &#232; gi&#224; in grado di ricreare la percezione di un sistema multicanale.</p>    <p>Al momento <strong>&#232; possibile abbinare al televisore fino ad un massimo di 4 speaker Z100</strong>, cos&#236; da riprodurre <strong>tracce Dolby Atmos</strong> con la percezione di un sistema immersivo <strong>in configurazione 7.1.2 canali</strong>, con il canale centrale riprodotto direttamente dagli altoparlanti a bordo del TV. Le tracce vengono decodificate ed elaborate tramite algoritmi DSP dal processore del televisore stesso (quindi anche per eventuali tracce DTS) e inviate poi in Wi-Fi come canali PCM agli speaker. <strong>Speaker che possono essere posizionati in maniera molto flessibile in ambiente</strong> (da cui il nome &#8220;FlexConnect&#8221;), con il televisore in grado di identificarne la presenza e di avviare <strong>una veloce routine di auto-calibrazione</strong> che ne ottimizzer&#224; la resa e gli effetti multicanale in funzione del posizionamento in ambiente.</p>  

	
				


 


	
				 
			
	
			</div>