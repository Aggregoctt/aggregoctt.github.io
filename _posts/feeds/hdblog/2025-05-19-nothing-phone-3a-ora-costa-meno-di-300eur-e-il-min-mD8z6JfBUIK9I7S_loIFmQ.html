---
author: HDblog.it
canonical_url: https://www.hdblog.it/smartphone/offerte/n618864/nothing-phone-3a-minimo-storico-su-amazon/
date: '2025-05-19T08:17:00'
excerpt: Minimo storico per il Nothing Phone (3a) nella versione 8/128GB. Lo smartphone
  ha un display AMOLED a 120Hz e può contare sul processore Snapdragon 7s Gen 3.
image: assets/media/mD8z6JfBUIK9I7S_loIFmQ-EIQLs_BrAg4zLVzIOByh4w.webp
source: hdblog
tags:
- Smartphone
- Amazon
title: 'Nothing Phone (3a), ora costa meno di 300€: è il minimo storico su Amazon'
---
<div><p>Il biglietto da visita &#232; di quelli che colpiscono in positivo. Lo smartphone di Nothing si presenta con un <strong>display AMOLED</strong> da 6,77 pollici con refresh rate adattivo che raggiunge i <strong>120Hz</strong>, garantendo dunque scorrevolezza in ogni situazione d'uso, dal semplice browsing alla fruizione di contenuti multimediali fino al gaming. Il pannello ha una risoluzione<strong> Full HD+</strong>, assicurando cos&#236; la giusta nitidezza adeguata per qualsiasi tipo di contenuto.</p>    <p>Le prestazioni sono gestite dal processore <strong>Qualcomm Snapdragon 7s Gen 3</strong>, un chip di fascia media che, abbinato a 8GB di RAM, gestisce con una certa agilit&#224; multitasking e applicazioni un po' pi&#249; esigenti. La capacit&#224; di archiviazione di 128GB offre spazio sufficiente per app, foto e video (anche se bisogna spesso fare un pulizia). Si nasconde sotto la scocca anche la <strong>batteria da 5000 mAh</strong>, che permette di affrontare facilmente una giornata intensiva di utilizzo, arrivando a supportare fino a 26 ore di riproduzione video continua.</p>

 

<p>Sul fronte fotografico, troviamo un comparto ben strutturato con una <strong>camera principale da 50 megapixel </strong>dotata di stabilizzazione ottica (OIS), affiancata da un teleobiettivo anch'esso da 50 megapixel e da un sensore ultra-grandangolare da 8 megapixel. Nel complesso, questo sistema consente di catturare immagini con colori realistici e dettagli ben definiti. Per i selfie, la fotocamera frontale da 32 megapixel garantisce autoritratti dettagliati.</p>    </div>