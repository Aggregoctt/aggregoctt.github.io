---
author: HDblog.it
canonical_url: https://www.hdblog.it/hardware/articoli/n618699/nvidia-geforce-rtx-5090-founders-doom-dark-ages/
date: '2025-05-16T11:10:00'
excerpt: Purtroppo l'Italia Ã¨ esclusa dal giveaway, ma diversi Paesi europei limitrofi
  possono partecipare.
image: assets/media/f7ivEgeJixeVE8aCMfVTCg-D6ATVeVodFgtkY5UljiRQw.webp
source: hdblog
tags:
- Windows
- Microsoft
title: 'NVIDIA celebra il lancio di Doom: The Dark Ages regalando una RTX 5090 custom'
---
<div><p>Si intensifica la collaborazione tra id Software/Bethesda/Microsoft e NVIDIA per il lancio del <a href="https://www.hdblog.it/doom-the-dark-ages/">nuovo capitolo di Doom, The Dark Ages</a>: la societ&#224; capitanata da Jensen Huang ha preparato una <strong>GeForce RTX 5090 Founders Edition speciale</strong>, decorata con grafica ispirata al gioco, e la regaler&#224; a un fortunato fan. Le modalit&#224; di partecipazione al giveaway sono estremamente semplici: basta mettere un like al tweet di annuncio e pubblicare un commento che contenga l&#8217;hashtag #RTXON.</p>    <p>Il giveaway ha alcune limitazioni geografiche piuttosto importanti, in base a, come dice NVIDIA, leggi locali che proibiscono questo tipo di iniziative. <strong>Purtroppo l'Italia rientra tra i Paesi esclusi</strong>, a differenza di altri mercati europei - se avete contatti affidabili in Francia, Germania, Irlanda, Spagna e diversi altri &#232; giunto il momento di sfruttarli a dovere. L'elenco completo &#232; come segue:</p>

<blockquote>
<p>Austria, Canada (esclusa la provincia del Quebec), Croazia, Repubblica Ceca, Finlandia, Francia, Germania, Grecia, Irlanda, Giappone, Nuova Zelanda, Norvegia, Per&#249;, Corea Del Sud, Spagna, Svizzera, Taiwan, Regno Unito, Stati Uniti D'america (escluso Porto Rico e altri territori)</p>
</blockquote><p>Se volete provarci, avete <strong>tempo fino a gioved&#236; prossimo, 22 maggio</strong>. Il vincitore sar&#224; estratto a sorte tra tutti i commentatori, e sar&#224; contattato da NVIDIA tramite email o messaggio privato. Occhio che c&#8217;&#232; un limite di 48 ore per il tempo di risposta, per cui assicuratevi di avere le notifiche attive!</p>    <p>In base a quanto dice NVIDIA stessa, la grafica &#232; sostanzialmente un adesivo, o una serie di adesivi - &#232; applicata con la tecnica del wrapping. Non &#232; certo una novit&#224; che la societ&#224; si dedichi a iniziative del genere, anche se il particolare design del dissipatore delle RTX 50 lascia probabilmente meno spazio di manovra - o superficie utile - rispetto a schede con un design un po&#8217; pi&#249; tradizionale. Secondo la societ&#224;, comunque,<strong> il wrapping custom vale 600 dollari, che si sommano ai 2.000 della scheda "liscia"</strong>.</p></div>