---
author: HDblog.it
canonical_url: https://www.hdblog.it/green/articoli/n618771/pfas-tribunale-sentenza-morte-operaio/
date: '2025-05-17T08:20:00'
excerpt: Il tribunale di Vicenza, per la prima volta in Italia, ha attribuito la morte
  di un uomo ai PFAS.
image: assets/media/o4qIDq45QQf9bpoZeLebtg-z7b616N6TH4_Dieh6bHCfg.webp
source: hdblog
tags:
- Articolo
title: 'PFAS, colpo di scena: il tribunale di Vicenza li riconosce come causa di morte'
---
<div><p>I <strong>composti PFAS</strong>, un vastissimo gruppo di sostanze chimiche di sintesi, sono al centro di <a href="https://www.hdblog.it/green/articoli/n605468/acqua-europa-inquinamento-pfas-indagine/">crescenti preoccupazioni sanitarie</a> e ambientali. Sebbene solo una piccola parte di essi sia stata analizzata in modo approfondito, tra quelli maggiormente studiati figurano il <strong>PFOA </strong>(acido perfluoroottanoico), classificato come <strong>cancerogeno </strong>dall&#8217;Agenzia Internazionale per la Ricerca sul Cancro, e il <strong>PFOS </strong>(acido perfluoroottansulfonico), considerato un <strong>possibile cancerogeno</strong>.</p>    <p>Diversi studi hanno messo in luce i <a href="https://www.hdblog.it/indossabili/articoli/n605994/pfas-cinturini-smartwatch-ricerca-rischi/">rischi associati all&#8217;esposizione</a> a queste sostanze: si va da <strong>disfunzioni endocrine e metaboliche</strong>, come <strong>problemi tiroidei e diabete</strong>, a patologie <strong>epatiche</strong>, compromissione del <strong>sistema immunitario</strong>, <strong>tumori </strong>a rene e testicoli, fino a effetti negativi sulla <strong>fertilit&#224; </strong>e sullo <strong>sviluppo fetale</strong>. In particolare, preoccupano le evidenze pi&#249; recenti che indicano una possibile correlazione tra l&#8217;esposizione prenatale ai PFAS e l&#8217;insorgenza di forme tumorali.</p>    <p>La <a href="https://www.hdblog.it/green/articoli/n606351/mappa-pfsa-italia-acqua-potabile/">diffusione nell&#8217;ambiente di queste sostanze</a>, utilizzate in molti settori industriali e persino in ambito agricolo, &#232; amplificata dall&#8217;assenza, in molti casi, di una <a href="https://www.hdblog.it/green/articoli/n609593/pfas-francia-vieta-in-tessuti-cosmetici/">regolamentazione stringente</a>. I PFAS, infatti, si accumulano facilmente nel <strong>suolo </strong>e nelle <strong>falde acquifere</strong>, contribuendo a una contaminazione sempre pi&#249; estesa.</p>    <p>In risposta all&#8217;allarme lanciato da un&#8217;indagine condotta da Greenpeace Italia, pubblicata lo scorso gennaio con il titolo &#8220;Acque senza veleni&#8221;, il Consiglio dei Ministri ha adottato il 13 marzo un decreto-legge urgente, ora all&#8217;esame del Parlamento. Il provvedimento mira a stabilire <strong>nuovi limiti per la presenza di PFAS</strong> nelle acque potabili e introduce per la prima volta un tetto anche per il <strong>TFA </strong>(acido trifluoroacetico), la forma di PFAS pi&#249; diffusa a livello globale e finora non regolamentata.</p>    

	
				


</div>