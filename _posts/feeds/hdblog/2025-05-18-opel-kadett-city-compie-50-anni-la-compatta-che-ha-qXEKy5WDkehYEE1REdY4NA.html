---
author: HDblog.it
canonical_url: https://www.hdmotori.it/opel-kadett-city-50-anni-compatta/
date: '2025-05-18T07:00:09'
excerpt: '50 anni dalla nascita della Opel Kadett City: il mito della compatta che
  ha formato generazioni'
image: assets/media/qXEKy5WDkehYEE1REdY4NA-Je7ZwQIQCsHSPa_e2T-ZVg.webp
source: hdblog
tags:
- Auto
title: 'Opel Kadett City compie 50 anni: la compatta che ha fatto scuola'
---
<div>
                            
                    
                                                                                                                                                                                                                                                                                        
            
                        <p>Cinquant&#8217;anni fa <strong>Opel lanciava una versione destinata a lasciare il segno</strong> nella sua gamma compatta:<a href="https://www.hdmotori.it/opel-articoli-n593941-opel-kadett-40-anni-storia/" target="_blank" rel="noopener"> la Kadett City</a>. Presentata nel 1975, due anni dopo l&#8217;esordio della terza generazione Kadett (la &#8220;C&#8221;), la City introdusse una nuova concezione di<strong> berlina compatta, agile, versatile e pensata per un pubblico giovane e dinamico</strong>. Era lunga appena 3,90 metri, ma offriva un&#8217;inedita capacit&#224; di carico grazie all&#8217;ampio portellone posteriore e a una configurazione intelligente degli spazi.</p>
  
            
                        
                            
                            
                        

            
                        
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="piu-8217-giovanile">PIU&#8217; GIOVANILE</h2>
    
    
                
    
                        
                        
                        
                            
                            
                        

            
                        
<p>Il progetto nacque da un&#8217;idea chiara: <strong>unire estetica sportiva e praticit&#224; quotidiana</strong>. Il cofano con la classica piega Opel, il frontale affilato con spoiler integrato e il tetto raccordato al portellone creavano una silhouette distintiva. Ma oltre all&#8217;immagine, la City si distingueva per soluzioni funzionali come il lunotto ampio, che migliorava la visibilit&#224;, e il portellone con apertura assistita da molle a gas, una novit&#224; per l&#8217;epoca. Lo schienale del divano posteriore era ribaltabile, e ci&#242; permetteva di quasi raddoppiare lo spazio utile nel vano bagagli.</p>
 
<p>La Kadett C, da cui derivava, aveva debuttato nel 1973 con trazione posteriore e un nuovo avantreno a doppi bracci oscillanti. La gamma spaziava dalla coup&#233; sportiva alla familiare, passando per versioni a due o quattro porte. <strong>La City ne riprendeva la base tecnic</strong>a, con alcune modifiche mirate: il retrotreno era condiviso con la Kadett Caravan, mentre l&#8217;avantreno fu adattato per gestire meglio il nuovo equilibrio dei pesi.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="anche-automatica">ANCHE AUTOMATICA</h2>
    
    
                
    
                        
                        
                        
                            
                            
                        

            
                        
<p>L&#8217;offerta motoristica includeva propulsori a quattro cilindri da 1,0 e 1,2 litri con potenze comprese tra 40 e 60 CV. Per l&#8217;epoca, <strong>non mancava nemmeno la possibilit&#224; del cambio automatico</strong>. Nel 1977 arriv&#242; il pi&#249; prestazionale 1.6 S da 75 CV, capace di spingere la Kadett City a 157 km/h e di farle toccare i 100 km/h in 13 secondi.</p>
  
            
                        
                            
                            
                        

            
                        
<p>Quando nel 1979 cess&#242; la produzione della Kadett C, <strong>la City fu l&#8217;ultima compatta Opel a trazione posteriore</strong>. Il testimone pass&#242; alla Kadett D, che inaugur&#242; l&#8217;era della trazione anteriore. Oggi &#232;<a href="https://www.hdmotori.it/opel-articoli-n611204-evoluzione-gamma-opel-astra-olympia/" target="_blank" rel="noopener"> la Opel Astra</a> a raccogliere quell&#8217;eredit&#224;. Prodotta a R&#252;sselsheim, l&#8217;attuale generazione propone una variet&#224; di motorizzazioni che spazia dal termico tradizionale all&#8217;elettrico, passando per l&#8217;ibrido plug-in e il mild hybrid a 48 volt. Non mancano tecnologie di ultima generazione come i fari Intelli-Lux Pixel a matrice di LED. Un&#8217;offerta che riflette la filosofia Opel: coniugare praticit&#224;, efficienza e gusto per il design, come accadde 50 anni fa con la Kadett City.</p>
  
            
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>