---
author: HDblog.it
canonical_url: https://www.hdblog.it/mercato/articoli/n618518/annunci-generativi-netflix-nuovi-formati/
date: '2025-05-15T08:15:00'
excerpt: 'Annunci interattivi e generati da AI invaderanno film e serie: l''obiettivo
  Ã¨ raddoppiare i ricavi pubblicitari'
image: assets/media/bP6GmMaJabuAOypudyLROg--CdwHaOngLtHEaJAmkZ3lw.webp
source: hdblog
tags:
- Economia e Mercato
title: 'Netflix: in arrivo spot AI e nuovi formati pubblicitari nel 2026'
---
<div><p><a href="https://www.hdblog.it/netflix/">Netflix</a> &#232; pronta a trasformare ulteriormente la sua offerta pubblicitaria, puntando su tecnologie all&#8217;avanguardia per attrarre sempre pi&#249; inserzionisti. A partire dal 2026, gli utenti che scelgono il piano con pubblicit&#224; vedranno arrivare <strong>nuovi tipi di annunci</strong>: non solo quelli in pausa, gi&#224; in fase di test dal 2024, ma anche <strong>spot interattivi posizionati nel mezzo della visione, creati grazie all&#8217;uso <a href="https://www.hdblog.it/ia/">dell&#8217;AI generativa</a>.</strong></p>    <p>L&#8217;annuncio &#232; stato fatto <strong>durante il secondo evento annuale &#8220;upfront&#8221; rivolto agli investitori pubblicitari, in cui Netflix ha presentato la nuova fase della sua strategia commerciale</strong>. Scopriamo cos&#236; che i nuovi formati pubblicitari saranno pensati per essere pi&#249; coinvolgenti e adattivi, sfruttando l&#8217;AI per creare annunci su misura in tempo reale o quasi, offrendo interazioni dinamiche mentre si guarda un contenuto.</p>    <p>Amy Reinhard, presidente della divisione advertising di Netflix, ha dichiarato che i contenuti promozionali mostrati a met&#224; streaming catturano l&#8217;attenzione degli spettatori quasi quanto i programmi stessi. Questo, unito alla potenza dell&#8217;AI, apre la strada a una nuova generazione di pubblicit&#224;, che non sar&#224; pi&#249; un semplice intermezzo, ma una parte attiva dell&#8217;esperienza di visione.</p><p>Il piano pubblicitario lanciato nel novembre 2022 a 7,99 euro al mese ha ormai raggiunto 94 milioni di abbonati, con una crescita del 34% rispetto a novembre scorso. L&#8217;azienda afferma che met&#224; dei nuovi utenti scelgono questa formula anzich&#233; le versioni senza pubblicit&#224;, che partono da 18 euro al mese. In media, gli abbonati al piano con annunci trascorrono 41 ore al mese su Netflix, un dato che conferma il forte engagement del pubblico.</p>    <p>Per supportare questa espansione, la societ&#224; ha gi&#224; messo in funzione la sua piattaforma pubblicitaria proprietaria negli Stati Uniti, dopo il debutto in Canada. <strong>Entro giugno, questa infrastruttura sar&#224; attiva in tutti i 12 Paesi in cui &#232; disponibile il piano con pubblicit&#224;.</strong> Si tratta di un passaggio fondamentale per Netflix, che intende cos&#236; gestire direttamente gli spazi pubblicitari, riducendo l&#8217;affidamento a piattaforme esterne e migliorando targeting e performance.</p>    <p>Netflix punta a raddoppiare i ricavi pubblicitari entro il 2025, seguendo peraltro una tendenza sempre pi&#249; diffusa nello streaming: Amazon, ad esempio, ha annunciato per Prime Video spot contestuali e interattivi, mentre LG ha integrato nella sua piattaforma webOS annunci capaci di analizzare persino le emozioni degli spettatori.</p></div>