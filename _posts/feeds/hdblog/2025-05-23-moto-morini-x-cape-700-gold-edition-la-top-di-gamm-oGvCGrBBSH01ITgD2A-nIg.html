---
author: HDblog.it
canonical_url: https://www.hdmotori.it/moto-morini-x-cape-700-gold-edition-caratteristiche/
date: '2025-05-23T14:00:44'
excerpt: 'Moto Morini X-CAPE 700: arriva la Gold Edition per elevarne il viaggio'
image: assets/media/oGvCGrBBSH01ITgD2A-nIg-OdUUFcNl28-Z4lRf4VMu6Q.webp
source: hdblog
tags:
- Auto
title: 'Moto Morini X-CAPE 700 Gold Edition: la top di gamma per il viaggio su due
  ruote'
---
<div>
        
                                                                                                                        
            
                        <p><a href="https://www.hdmotori.it/moto-articoli-n574490-moto-morini-calibro-custom-caratteristiche-motore/" target="_blank" rel="noopener">Moto Morini</a> amplia l&#8217;offerta della propria crossover con l&#8217;introduzione della <strong>X-CAPE 700 Gold Edition</strong>, versione che si posiziona al vertice della gamma e che debutter&#224; ufficialmente nelle concessionarie a partire da giugno 2025. Il modello nasce per rispondere alle esigenze di un pubblico esperto, attento tanto al comfort quanto alle prestazioni, con un&#8217;attenzione particolare alla qualit&#224; costruttiva e alla completezza dell&#8217;equipaggiamento.</p>
 
<p>Questa nuova edizione si distingue esteticamente per i <strong>cerchi a raggi tubeless anodizzati in oro</strong>, elemento che ne definisce subito l&#8217;identit&#224; e la collocazione premium. Ma al di l&#224; del look, &#232; sul fronte tecnico che si concentrano le novit&#224; pi&#249; rilevanti. La dotazione, gi&#224; ricca nella versione con cerchi a raggi, viene ulteriormente potenziata.</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="le-sue-caratteristiche">LE SUE CARATTERISTICHE</h2>
    
    
                
    
                        
                        
                        
                            
                            
                        

            
                        
<p>Oltre a componenti gi&#224; noti come <strong>gli pneumatici Pirelli Scorpion Rally STR</strong>, il <strong>monoammortizzatore KYB con regolazione del precarico tramite comando remoto</strong>, il <strong>cavalletto centrale</strong> e la <strong>dashcam integrata</strong>, la Gold Edition introduce una serie di migliorie orientate a ottimizzare l&#8217;esperienza di guida in ogni condizione climatica. Tra queste, <strong>le manopole e la sella pilota riscaldate</strong>, utili per affrontare le stagioni fredde, e soprattutto un <strong>sistema di controllo della trazione</strong>, disattivabile, pensato per garantire maggiore sicurezza su asfalti scivolosi o fondi irregolari.</p>
 
<p>Il cuore della moto resta il noto <strong>bicilindrico parallelo da 700 cc</strong>, capace di erogare <strong>70 cavalli</strong> e conforme agli standard <strong>Euro 5+</strong>. Una meccanica che punta su una coppia ben distribuita e una progressione lineare, caratteristiche fondamentali per una moto pensata tanto per il turismo a lungo raggio quanto per l&#8217;uso quotidiano. L&#8217;architettura ciclistica non subisce stravolgimenti e conferma soluzioni gi&#224; apprezzate nella gamma X-CAPE, come la <strong>frizione antisaltellamento</strong>, la <strong>forcella regolabile firmata Marzocchi</strong>, lo <strong>scarico a mezza altezza</strong> e un <strong>impianto frenante Brembo</strong> completato da <strong>ABS Bosch disattivabile</strong>, utile per chi si avventura anche in fuoristrada.</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="il-prezzo">IL PREZZO</h2>
    
    
                
    
                        
                        
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>