---
author: HDblog.it
canonical_url: https://www.hdblog.it/nvidia/articoli/n618887/nvidia-computex-novita-ai-server-cloud/
date: '2025-05-19T08:55:00'
excerpt: Tante iniziative e tante nuove partnership.
image: assets/media/9fTzZsMSI-jDLukOCA6wOQ-KjvkN1wgl3er8-svdESmhg.webp
source: hdblog
tags:
- Business
- Nvidia
title: NVIDIA al Computex 2025 con tante novit√† sull'intelligenza artificiale
---
<div><p>Alla vigilia del <a href="https://www.hdblog.it/computex/">Computex 2025 di Taipei</a> NVIDIA ha rilasciato una valanga di annunci relativi all&#8217;intelligenza artificiale, da nuovo hardware ad addirittura un nuovo data center AI in partnership con Foxconn e il governo taiwanese. Riassumiamo qui di seguito i punti principali:</p>

<ul>
	<li><strong>&#8220;Fabbrica AI&#8221;</strong>. Il datacenter di cui parlavamo in apertura viene chiamato cos&#236;: si tratter&#224; sostanzialmente di un supercomputer composto da ben 10.000 acceleratori di ultima generazione (architettura Blackwell). Verr&#224; impiegato per tutta una serie di attivit&#224; di ricerca e sviluppo, a cui parteciper&#224; anche la fonderia TSMC, con l&#8217;obiettivo di migliorare esponenzialmente i propri processi produttivi.</li>
	<li><strong>NVLink Fusion</strong>. Si tratta di una nuova soluzione della gamma compute fabric, che permette ai chip di comunicare tra loro in modo pi&#249; veloce e reattivo. Questo hardware nello specifico &#232; progettato per realizzare infrastrutture AI che NVIDIA definisce &#8220;semi-custom&#8221;. Tra i primi partner ci sono anche MediaTek e Qualcomm.</li>
	<li><strong>Workstation AI</strong>. NVIDIA ha presentato le sue prime workstation AI, chiamate DGX Spark e DGX Station, <a href="https://www.hdblog.it/hardware/articoli/n612373/nvidia-ai-workstation-gpu-blackwell-dgx-novita/">gi&#224; diverso tempo fa</a>; al Computex ha annunciato che diversi partner, tra cui Acer, ASUS, Dell, Gigabyte, HP, Lenovo e MSI, produrranno e commercializzeranno questi computer.</li>
</ul></div>