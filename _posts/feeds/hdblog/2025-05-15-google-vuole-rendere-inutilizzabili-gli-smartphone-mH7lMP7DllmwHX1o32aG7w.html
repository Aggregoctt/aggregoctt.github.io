---
author: HDblog.it
canonical_url: https://www.hdblog.it/smartphone/articoli/n618535/android-16-smartphone-rubato-inutile/
date: '2025-05-15T08:55:00'
excerpt: Grazie al nuovo Factory Reset Protection, rubare uno smartphone Android non
  servir√† a nulla
image: assets/media/mH7lMP7DllmwHX1o32aG7w-OE1X474wgLyZ64qNUh_wjA.webp
source: hdblog
tags:
- Android
- Google
title: Google vuole rendere inutilizzabili gli smartphone Android rubati
---
<div><p>La novit&#224; riguarda un miglioramento della Factory Reset Protection, al centro di una delle immagini condivise da Google durante lo scorso evento The Android Show, dove sono state svelate molte delle novit&#224; in arrivo con Android 16.</p>    <p>Sebbene Google non abbia pubblicato i dettagli specifici di questa novit&#224;, l'immagine comparsa sul palco permette di scoprire che l'azienda sta implementando un <strong>nuovo sistema di blocco dello smartphone che lo rende inutilizzabile</strong> se, dopo il ripristino, non viene effettuata l'autenticazione corretta con le credenziali Google utilizzate prima del ripristino.</p>    <p>Per fare in modo che lo smartphone torni funzionante, &#232; necessario intervenire in due modi. Il primo &#232; quello di <strong>collegare il precedente account Google</strong>, mentre il secondo &#232; quello di<strong> inserire il precedente metodo di sblocco </strong>utilizzato per proteggere il dispositivo.</p>    <p>Questa novit&#224; sar&#224; implementata su Android 16 nel corso dell'anno, visto che al momento non &#232; presente nell'ultima beta del sistema operativo, quindi potrebbe essere integrata tramite uno dei classici QPR che verranno distribuiti pi&#249; in avanti nel tempo.</p></div>