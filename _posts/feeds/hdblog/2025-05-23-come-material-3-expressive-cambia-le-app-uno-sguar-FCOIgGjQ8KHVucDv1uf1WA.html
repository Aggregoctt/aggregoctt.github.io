---
author: HDblog.it
canonical_url: https://www.hdblog.it/google/articoli/n619500/material-3-expressive-google-meet-chat-fitbit-ui/
date: '2025-05-23T12:50:00'
excerpt: Un approccio pi√π espressivo e dinamico.
image: assets/media/FCOIgGjQ8KHVucDv1uf1WA-FBy4MnjHzIbJ0CHUfhlaTQ.webp
source: hdblog
tags:
- Android
- Google
title: 'Come Material 3 Expressive cambia le app: uno sguardo a Google Meet, Chat
  e Fitbit'
---
<div>
	
				<p><a href="https://www.hdblog.it/material-expressive/">Con Material 3 Expressive</a>, svelato ufficialmente la scorsa settimana col The Android Show, Google sta per modificare in maniera significativa l'aspetto di Android (e pure quello di Wear OS): un assaggio possiamo gi&#224; averlo con <a href="https://www.hdblog.it/google/articoli/n619158/android-16-qpr1-beta-material-3-express/">la beta di Android 16 QPR1</a> rilasciata da pochissimo. Il keynote di apertura <a href="https://www.hdblog.it/google-io/">del Google I/O 2025</a> &#232; stata un'altra occasione per mettere sotto i riflettori l'inedito design language studiato da big G, che &#232; protagonista anche di altri appuntamenti. Come ad esempio la sessione  "Build next-level UX with Material 3 Expressive", che ci permette di dare uno sguardo all'aspetto che avranno alcune app di big G in futuro.</p>
	 
	 

	<p class="cat_android">
		
		<span class="toplabel">Android</span>
		22 Mag
	</p>

	 
	 

	<p class="cat_android">
		
		<span class="toplabel">Android</span>
		21 Mag
	</p>
<p>A cominciare <a href="https://www.hdblog.it/fitbit/">da <strong>Fitbit</strong></a>, dove salta all'occhio l'aggiunta di un FAB (floating action button) dedicato <a href="https://www.hdblog.it/gemini-ai/">a Gemini</a> e posizionato accanto alla barra degli strumenti che permette di selezionare i dati per Giorno, Settimana, Mese e Anno, andando quindi a sostituire le precedenti schede poste nella parte superiore della schermata. Il FAB di Gemini, presumibilmente, consentir&#224; di avviare un'esperienza simile a una chatbot per porre domande su metriche, trend e in generale sul proprio stato di salute in relazione ai dati raccolti dai dispositivi Fitbit. Questa capacit&#224;, d'altro canto, era gi&#224; stata testata in Fitbit Labs all'inizio dell'anno.</p><p>E possiamo anche dare un'occhiata in anteprima all'UI per il riproduttore video di Fitbit con pulsanti di grandi dimensioni che si "trasformano" quando vengono toccati. Questo &#232; un esempio concreto di come Material 3 Expressive introduca un'esperienza pi&#249; movimentata, giocosa, dinamica ed espressiva.</p>    <p>Non manca, poi, un breve sguardo alla nuova UI di <strong><a href="https://www.hdblog.it/google-meet/">Google Meet</a> per Android</strong>: per unirsi alla chiamata c'&#232; un grande pulsante a forma di pillola, con un uso pi&#249; vibrante del colore che si fa notare subito. Una volta all'interno di una chiamata, poi, Google Meet fa ampio uso di una barra degli strumenti per organizzare i vari controlli.</p><p>Inoltre, durante la sessione &#232; stato menzionato che <a href="https://www.hdblog.it/google-chat/"><strong>Google Chat</strong></a> sta gi&#224; adottando la nuova barra degli strumenti flottante. Personalmente, ritengo che questo componente funzioni pi&#249; come una barra di navigazione (o barra inferiore) che come una semplice toolbar. Google, in precedenza durante il talk, aveva dichiarato: "Dove la 'app bar' supporta la navigazione, la 'toolbar' fornisce azioni critiche per la pagina corrente." A mio parere, le sezioni Home, Messaggi diretti, Sezioni, Menzioni e Speciali di Chat &#8211; o tab &#8211; sono pi&#249; vicine a parti dell'app verso cui si naviga piuttosto che a "azioni critiche"</p><p>Infine, merita una menzione anche un concept di media player realizzato seguendo le linee guida di Material 3 Expressive, che prefigura come potrebbe evolvere la riproduzione multimediale all'interno dell'ecosistema Google, e mette in evidenza in maniera plastica la differenza tra l'approccio passato e quello presente di Google: meno minimalismo, e pi&#249; espressivit&#224;, con pulsanti che non hanno paura di farsi vedere, con dimensioni maggiorate, e assumere forme meno prevedibili.</p>  

	
				


 


	
				 
			
	
			</div>