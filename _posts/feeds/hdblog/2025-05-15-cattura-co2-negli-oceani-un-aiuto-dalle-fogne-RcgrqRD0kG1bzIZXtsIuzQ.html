---
author: HDblog.it
canonical_url: https://www.hdblog.it/green/articoli/n618495/cattura-co2-negli-oceani-acque-reflue/
date: '2025-05-15T08:35:00'
excerpt: Un particolare trattamento delle acque reflue secondo uno studio pare possa
  aiutare a catturare l'anidride carbonica presente negli oceani.
image: assets/media/RcgrqRD0kG1bzIZXtsIuzQ-NGmsRQB4aqoMVsaIvqCl9g.webp
source: hdblog
tags:
- Articolo
title: Cattura CO2 negli oceani, un aiuto dalle fogne
---
<div><p>Un recente studio dell&#8217;Universit&#224; di Shandong, pubblicato su Science Advances, suggerisce che il trattamento delle acque reflue con <strong>minerali ad alta alcalinit&#224;</strong> prima del loro rilascio in mare potrebbe rappresentare una strategia efficace per aumentare la capacit&#224; degli oceani di <a href="https://www.hdblog.it/green/articoli/n612294/sequestro-naturale-co2-bloccato-cause/">assorbire e trattenere anidride carbonica</a>.</p>    <p>Secondo i ricercatori, gli impianti di trattamento delle acque reflue potrebbero diventare attori fondamentali nel contrasto al <a href="https://www.hdblog.it/cambiamento-climatico/">cambiamento climatico</a>, contribuendo a rafforzare l&#8217;alcalinit&#224; marina. Questo approccio offrirebbe una doppia opportunit&#224;: da un lato favorirebbe il sequestro del carbonio atmosferico, dall&#8217;altro migliorerebbe le condizioni ambientali delle acque costiere.</p><p>La metodologia, nota con il nome di "<strong>ottimizzazione dell&#8217;alcalinit&#224; marina</strong>", consiste nell&#8217;aggiungere composti minerali basici alle acque reflue prima del loro rilascio in mare. Questo processo, oltre a <strong>ridurre l&#8217;acidit&#224; oceanica nociva per la biodiversit&#224;</strong>, <strong>incrementa anche l&#8217;assorbimento di CO&#8322; </strong>nella zona superficiale degli oceani. I ricercatori evidenziano che l&#8217;aumento dell&#8217;alcalinit&#224; nei sistemi di depurazione contribuisce sia a limitare l'acidificazione costiera che a potenziare il naturale ciclo di <a href="https://www.hdblog.it/green/articoli/n590267/cattura-co2-nuova-membrana-umidita/">sequestro del carbonio</a>.</p>    <p>Finora, le conoscenze su quanto l&#8217;alcalinit&#224; potesse incidere sull'efficacia del sequestro del carbonio erano piuttosto limitate. Tuttavia, esperimenti di laboratorio hanno evidenziato che l&#8217;introduzione di minerali come <strong>olivina </strong>(un silicato contenente magnesio e ferro) nelle acque reflue pu&#242; innalzare l&#8217;alcalinit&#224; totale fino a <strong>10 millimoli per chilogrammo</strong>(**). Oltre a favorire l&#8217;assorbimento di CO&#8322;, questo trattamento si &#232; dimostrato efficace anche nella eliminazione dei fosfati. Inoltre, si &#232; riscontrato che la velocit&#224; di reazione dell&#8217;olivina in condizioni aerobiche &#232; risultata oltre 20 volte superiore rispetto alla stessa reazione condotta direttamente in acqua marina.</p></div>