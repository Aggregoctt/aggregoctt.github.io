---
author: HDblog.it
canonical_url: https://www.hdmotori.it/maserati-granturismo-grancabrio-produzione-modena/
date: '2025-05-15T12:30:05'
excerpt: A Mirafiori si produrranno solo la FIAT 500 elettrica e la nuova FIAT 500
  ibrida
image: assets/media/uXjYHFfFFN0fV9IG4IKnOA-G8XMMrIojdiIMDW3oP5PgQ.webp
source: hdblog
tags:
- Auto
title: 'Maserati torna a casa: GranTurismo e GranCabrio saranno prodotte a Modena'
---
<div>
                            
                    
                                                                                                                        
            
                        <p><strong>Stellantis non molla Maserati</strong> e punta al rilancio. Il responsabile per l&#8217;Europa, Jean-Philippe Imparato, <a href="https://www.hdmotori.it/stellantis-piano-italia-aggiornamento-novita/">aveva promesso un aggiornamento del Piano per l&#8217;Italia</a> a giugno, dove ci saranno <strong>novit&#224; sul nuovo piano industriale</strong> dedicato al <strong>rilancio della Casa del Tridente</strong>. In attesa di saperne di pi&#249;, il Gruppo ha anticipato alcuni prima dettagli. In particolare, &#232; stato deciso di s<strong>postare la produzione di Maserati GranTurismo e GranCabrio, da Mirafiori a Modena</strong>.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="maserati-8220-torna-a-casa-8221">MASERATI &#8220;TORNA A CASA&#8221;</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Il cambio di sede si terr&#224; a settembre 2025 e comunque non stupisce pi&#249; di tanto. La <strong>produzione della Maserati a Mirafiori era oramai ridotta davvero al minimo</strong>, tanto che nel primo trimestre 2025 in questa fabbrica erano stati prodotti solamente 70 esemplari dei modelli della Casa del Tridente. Con questa scelta, all&#8217;interno dell&#8217;impianto torinese si produrranno solamente la FIAT 500 elettrica e soprattutto la <a href="https://www.hdmotori.it/fiat-articoli-n618126-nuova-fiat-500-ibrida-immagini-anteprima/">nuova FIAT 500 ibrida</a> che permetter&#224;, con i suoi volumi, di sostenere le attivit&#224; della fabbrica.</p>
<p>Maserati GranTurismo e GranCabrio <strong>tornano dunque a casa</strong> e saranno prodotte all&#8217;interno della fabbrica di Modena dove oggi si costruiscono i modelli <strong>MC20, MC20 Cielo e GT2 Stradale</strong>. Ricordiamo che in origine il programma prevedeva anche la produzione dei modelli elettrici della MC20 ma questo progetto &#232; stato abbandonato. Solo la Grecale rimane al di fuori della Motor Valley italiana dato che il SUV &#232; oggi prodotto nella fabbrica di Cassino (4.655 unit&#224; nel primo trimestre del 2025).</p>
<p>Il <strong>legame tra Mirafiori e Maserati non sar&#224; comunque rescisso del tutto</strong>. Infatti, continueranno ad essere realizzate le attivit&#224; di lastratura e verniciatura di GranTurismo e Gran Cabrio. Per quanto riguarda il personale che lavorava alla costruzione dei modelli Maserati a Mirafiori, la maggior parte di loro sar&#224; riassegnata alla produzione della nuova versione ibrida della 500. Altri, invece, saranno riassegnati nell&#8217;ambito delle altre attivit&#224; sempre all&#8217;interno dello stabilimento di Mirafiori dove non si realizzano solo auto. Infatti, qui si producono anche i cambi destinati ai modelli ibridi del Gruppo Stellantis. <strong>Santo Ficili</strong>, CEO di Maserati, ha commentato cos&#236; la decisione di riportare a casa la GranTurismo e la GranCabrio.</p>
 
    
    
                            
    
                        
                        
                        
                            
                            
                        

        
    

    

</div>