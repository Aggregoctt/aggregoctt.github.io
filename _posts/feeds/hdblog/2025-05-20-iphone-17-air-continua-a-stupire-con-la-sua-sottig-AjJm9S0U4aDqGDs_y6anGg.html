---
author: HDblog.it
canonical_url: https://www.hdblog.it/smartphone/articoli/n619043/iphone-17-air-immagini-spessore-assurdo/
date: '2025-05-20T10:05:00'
excerpt: Il confronto con 16 Plus Ã¨ impietoso
image: assets/media/AjJm9S0U4aDqGDs_y6anGg-QdhL0Xh5Nx7ouz7kpSjwiw.webp
source: hdblog
tags:
- Apple
title: 'iPhone 17 Air continua a stupire con la sua sottigliezza: nuove immagini confronto'
---
<div><p>Il 2025 &#232; l'anno degli <strong>smartphone ultra sottili</strong> e, dopo aver visto <a href="https://www.hdblog.it/schede-tecniche/samsung-galaxy-s25-edge_i6923/">Galaxy S25 Edge</a>, il prossimo contendente pi&#249; atteso &#232; senza dubbio <strong>iPhone 17 Air</strong>, il quale dovrebbe offrire uno spessore ancora pi&#249; ridotto a fronte di ulteriori rinunce (<a href="https://www.hdblog.it/smartphone/articoli/n618801/iphone-17-air-batteria-specifiche-leak-autonomia/">una su tutte l'autonomia</a>).</p>    <p>Se volete farvi un'idea di quanto sar&#224; sottile lo smartphone di Apple, non vi resta che dare uno sguardo alle nuove immagini condivise da Majin Bu su X, dove viene mostrato un modellino di iPhone 17 Air a confronto con l'attuale <a href="https://www.hdblog.it/schede-tecniche/apple-iphone-16-plus_i6598/">iPhone 16 Plus</a>, ovvero proprio <strong>il modello che andr&#224; a sostituire all'interno della lineup</strong>: il confronto tra i due &#232; impietoso.</p><p>Con i suoi 145 grammi di peso e appena 5,5 mm di spessore, iPhone 17 Air si appresta a diventare uno dei modelli pi&#249; interessanti della lineup di iPhone 2025, almeno dal punto di vista tecnico.</p>    <p>Si tratter&#224; di uno smartphone che<strong> spinger&#224; all'estremo ci&#242; che &#232; possibile aspettarsi da un dispositivo con display da 6.6"</strong>, tuttavia bisogna anche tenere in considerazione che questa scelta costringer&#224; l'utente a confrontarsi non solo con una capacit&#224; molto ridotta della batteria, ma anche con la singola fotocamera posteriore e - molto probabilmente - l'adozione di un singolo speaker.</p>    <p>Resta da capire quali accorgimenti prender&#224; Apple per contrastare i punti deboli di iPhone 17 Air, ma questo lo scopriremo solo durante l'evento di presentazione che si terr&#224; a settembre.</p></div>