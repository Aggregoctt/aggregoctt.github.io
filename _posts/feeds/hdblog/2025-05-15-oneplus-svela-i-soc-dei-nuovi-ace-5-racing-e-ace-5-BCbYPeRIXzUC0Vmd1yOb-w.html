---
author: HDblog.it
canonical_url: https://www.hdblog.it/smartphone/articoli/n618548/oneplus-ace-5-racing-ultra-soc-confermato/
date: '2025-05-15T09:40:00'
excerpt: Si tratta di due varianti di Dimensity 9400
image: assets/media/BCbYPeRIXzUC0Vmd1yOb-w-H8B0-IHAeBuFaTtxuYS4FA.webp
source: hdblog
tags:
- Android
- OnePlus
title: OnePlus svela i SoC dei nuovi Ace 5 Racing e Ace 5 Ultra
---
<div><p>La famiglia <a href="https://www.hdblog.it/schede-tecniche/oneplus-ace-5_i6759/">OnePlus Ace 5</a> sta per ricevere due nuovi modelli gi&#224; avvistati <a href="https://www.hdblog.it/smartphone/articoli/n616685/oneplus-ace-5-mediatek-dimensity-9400e/">nelle scorse settimane</a>, ovvero i prossimi<strong> Ace 5 Racing</strong> e <strong>Ace 5 Ultra</strong>, i quali dovrebbero essere presentati ufficialmente nel corso della prossima settimana.</p>    <p>La novit&#224; di oggi riguarda il fatto che, sebbene l'azienda non abbia ancora comunicato una data per l'evento, OnePlus ha comunque deciso di ufficializzare i SoC che verranno utilizzati sugli smartphone, ovvero due varianti di <a href="https://www.hdblog.it/mediatek-dimensity-9400/">Dimensity 9400</a>. Il pi&#249; potente di questi, il nuovo <strong>Dimensity 9400+</strong>, sar&#224; equipaggiato su <strong>Ace 5 Ultra</strong> e offrir&#224; prestazioni leggermente superiori a quelle del Dimensity 9400 che abbiamo potuto apprezzare nel corso dell'anno.</p><p>OnePlus Ace 5 Racing, invece, far&#224; affidamento su <strong>Dimensity 9400e</strong>, il chip di fascia medio-alta <a href="https://www.hdblog.it/hardware/articoli/n618433/mediatek-dimensity-9400e-t930/">presentato ieri da MediaTek</a>, il quale dovrebbe essere in grado di offrire prestazioni superiori di Snapdragon 8 Gen 3, quindi parliamo comunque di una proposta in grado di erogare tutta la potenza necessaria per gestire la maggior parte dei compiti e dei titoli di ultima generazione. Entrambi gli smartphone offriranno un display con frequenza d'aggiornamento a <strong>120 Hz</strong>, mentre le differenze saranno sulla risoluzione, visto che il Racing adotter&#224; un pannello FullHD, che invece diventa da 1,5K su Ace 5 Ultra.</p>    <p>Per quanto riguarda le specifiche, il <strong>Racing</strong> dovrebbe integrare un display da<strong> 6,77" LTPS OLED</strong>, fotocamera principale da 50 MP con cam secondaria da scoprire, fotocamera da 16 MP frontale, batteria da <strong>7.000 mAh e ricarica rapida a 80 W</strong>, mentre OnePlus Ace 5 <strong>Ultra</strong> offrir&#224; uno schermo<strong> LTPS OLED da 6,83"</strong>, sino a 16 GB di RAM, sino a 1 TB di memoria <strong>UFS 4.0</strong>, batteria da<strong> 7.000 mAh</strong> con ricarica a <strong>100 W</strong>. Non dovrebbero esserci differenze per quanto riguarda le fotocamere.</p>    <p>Restiamo quindi in attesa della presentazione ufficiale che, come anticipato, avverr&#224; la prossima settimana.</p></div>