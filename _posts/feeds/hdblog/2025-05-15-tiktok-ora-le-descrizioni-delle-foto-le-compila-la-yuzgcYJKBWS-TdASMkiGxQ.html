---
author: HDblog.it
canonical_url: https://www.hdblog.it/smartphone/articoli/n618490/tiktok-testo-alternativo-foto-ai/
date: '2025-05-15T06:35:00'
excerpt: Una novità pensata per velocizzare la pubblicazione
image: assets/media/yuzgcYJKBWS-TdASMkiGxQ-S3almJM9Hpr0C-Fs4zFxpQ.webp
source: hdblog
tags:
- Android
title: TikTok, ora le descrizioni delle foto le compila l’AI
---
<div><p>I professionisti dei social sanno quanto sia importante l&#8217;<strong>alt text</strong> per 1) rendere fruibili i propri contenuti al maggior numero di persone, incluse quelle con <strong>disabilit&#224; visiva</strong>; 2) favorire una maggiore diffusione del post, giacch&#233; &#232; una cosa di cui gli algoritmi tengono conto.</p>    <p>Non tutti per&#242; sono stati &#8220;educati ai benefici&#8221; dell&#8217;alt text, che &#232; il motivo principale per cui questo campo viene tralasciato. E poi che noia, stare a compilare tanti campi quante sono le foto caricate, <strong>descrivendole</strong> una per una.</p>    <p>Ebbene, <a href="https://www.hdblog.it/tiktok/">TikTok</a> ha pensato a una soluzione: affidare il lavoro all&#8217;<strong>AI</strong>. Ora, se l&#8217;autore del post non ha aggiunto manualmente una descrizione, questa verr&#224; generata in automatico in base alla &#8220;scansione&#8221; fatta dall&#8217;AI.</p>    <p>Rimane ferma per i creator la possibilit&#224; di scrivere da s&#233; il <strong>testo alternativo</strong>, sia durante il caricamento sia dopo la pubblicazione (facendo tap su Modifica, qualora la versione AI-generated non fosse soddisfacente). Di sicuro, comunque, questa fase della condivisione risulta semplificata.</p>    <p>Se anche il testo alternativo &#8220;scritto&#8221; dall&#8217;AI fosse imperfetto, un'immagine con descrizione &#232; sempre meglio di una senza. Specie dal punto di vista degli utenti che si affidano agli <strong>screen reader</strong>, quindi non vedenti o ipovedenti.</p>    <p>Tra l&#8217;altro, TikTok sta lanciando un&#8217;altra novit&#224; a beneficio di questi ultimi: un nuovo interruttore per abilitare un <strong>maggior contrasto</strong> dei colori. Portandolo su &#8220;ON&#8221;, si renderanno pi&#249; leggibili testo, icone e altri elementi dell&#8217;interfaccia. Ancora, a breve, TikTok visualizzer&#224; tutto il testo all&#8217;interno dell&#8217;app <strong>in grassetto</strong>, quando rilever&#224; che un utente ha abilitato l&#8217;opzione dedicata.</p>    </div>