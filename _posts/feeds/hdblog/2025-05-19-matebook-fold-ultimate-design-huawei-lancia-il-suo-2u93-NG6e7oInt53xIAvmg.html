---
author: HDblog.it
canonical_url: https://www.hdblog.it/portatili/articoli/n618928/matebook-fold-ultimate-design/
date: '2025-05-19T12:40:00'
excerpt: 'Display da 18 pollici flessibile, HarmonyOS per PC e una scocca in pelle:
  si parte da oltre 3.000 euro'
image: assets/media/2u93-NG6e7oInt53xIAvmg-SHKKqr9bYnV0G6mJFbyLuw.webp
source: hdblog
tags:
- Huawei
title: 'MateBook Fold Ultimate Design: Huawei lancia il suo primo laptop pieghevole'
---
<div>
	
				<p>Huawei ha ufficializzato il suo ingresso nella categoria dei laptop pieghevoli con il lancio del<strong> MateBook Fold Ultimate Design</strong>, il suo primo modello commerciale dotato di schermo flessibile e, al tempo stesso, il suo primo notebook ad essere basato su HarmonyOS per PC con chip proprietario. Un laptop che, come suggerisce il nome, punta a fondere estetica, prestazioni e nuove modalit&#224; d'uso in un formato inedito per il brand.</p><p>Una volta aperto, il <strong>MateBook Fold rivela un ampio pannello OLED LTPO da 18 pollici con risoluzione 3.3K</strong> e rapporto d'aspetto 4:3. Piegandolo, <strong>lo schermo si riduce a un formato da 13 pollici</strong>, facilitando il trasporto. Il display &#232; rinforzato da uno strato interno in fibra di carbonio che ne triplica la resistenza agli impatti, mentre la luminosit&#224; raggiunge un picco di 1600 nit. La copertura colore &#232; ampia (P3) e il<strong> contrasto dichiarato arriva a 2.000.000:1 in HDR.</strong></p>          <p>Il design del dispositivo rimane coerente con il linguaggio estetico Huawei, arricchito da <strong>una finitura in pelle disponibile in tre varianti cromatiche:</strong> Forged Shadow Black, Sky White e Cloud Blue. La versione nera presenta dettagli esclusivi come il motivo posteriore &#8220;Forging Shadow Cloud Pattern&#8221; e una linea dorata definita &#8220;Black Gold Waistline&#8221;.</p><p>Huawei ha progettato una nuova cernieracon meccanismo da 285 mm, il pi&#249; grande nel settore secondo l'azienda, con un albero a tre stadi e apertura a goccia, per ridurre lo stress meccanico sul pannello flessibile. La coppia in modalit&#224; &#8220;hovering&#8221;, ossia la forza che permette allo schermo di restare stabile quando &#232; aperto solo parzialmente, &#232; <strong>aumentata del 400%</strong> e la precisione di lavorazione dell'asse &#232; stata raddoppiata, garantendo maggiore stabilit&#224; e fluidit&#224; nei movimenti. <strong>L'angolo di apertura pu&#242; essere regolato con continuit&#224; fino a 150 gradi.</strong></p>    <p>Il sistema di raffreddamento &#232; stato adeguato alle esigenze termiche del form factor pieghevole con<strong> una doppia ventola in alluminio diamantato e una vapor chamber ultra-sottile</strong> a gravit&#224; invertita.</p><p>Lato software, il MateBook Fold utilizza<strong>HarmonyOS 5 in versione desktop</strong>, con funzioni orientate all'integrazione tra dispositivi. Il sistema <strong>supporta fino a quattro connessioni simultanee </strong>e sfrutta l'interconnessione via soft bus distribuito per garantire trasferimenti rapidi fino a 160 MB/s e multitasking avanzato. Huawei promette un ecosistema unificato tra smartphone, tablet e PC, con una nuova serie di gesture tattili dedicate: dallo swipe per commenti e video al &#8220;waterfall browsing&#8221; a cinque dita, fino all'attivazione della tastiera virtuale con otto dita.</p>    <p>Nonostante l'annuncio ufficiale, l'azienda <strong>non ha ancora reso noti i dettagli specifici del processore integrato</strong>, limitandosi a confermare l'uso di un chip interno non specificato.</p><p><strong>Il MateBook Fold Ultimate Design si posiziona nella fascia alta del mercato.</strong> Il modello con 32 GB di RAM e 1 TB di SSD &#232; proposto a 23.999 yuan (circa 3.300 euro) nelle colorazioni Sky White e Cloud Blue. La versione top con 32 GB di RAM e 2 TB di archiviazione, disponibile solo in Forged Shadow Black, &#232; in vendita a 26.999 yuan (circa 3.720 euro). Il notebook &#232; <a href="https://www.vmall.com/product/comdetail/index.html?prdId=10086297718748&amp;cid=343316" target="_blank"><strong>gi&#224; prenotabile in Cina tramite Vmall.</strong></a> Al momento non ci sono informazioni per quanto riguarda la disponibilit&#224; anche su altri mercati.</p>    SCHEDA TECNICA  

	
				


 


	
				 
			
	
			</div>