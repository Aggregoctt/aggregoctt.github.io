---
author: HDblog.it
canonical_url: https://www.hdblog.it/indossabili/articoli/n618832/apple-airpods-max-nuova-generazione-2027/
date: '2025-05-19T06:15:00'
excerpt: Se non altro l'upgrade sarà significativo - più leggero, quantomeno.
image: assets/media/oWKn7AL5X3Oh6CA-3kx4Sg-MbJ6-7CZ0WyjHsi1CVRuBg.webp
source: hdblog
tags:
- Apple
title: Voglia di AirPods Max di nuova generazione? L'attesa sarà ancora lunga
---
<div><p>State aspettando l&#8217;arrivo di una <a href="https://www.hdblog.it/apple-airpods-studio/">nuova generazione di Apple AirPods Max</a>? Vi conviene mettervi molto, molto comodi: secondo Ming-Chi Kuo bisogner&#224; aspettare <strong>almeno il 2027</strong>. L&#8217;analista di TF Securities l&#8217;ha detto poco fa tramite un tweet. La buona notizia &#232; che, se non altro, l&#8217;aggiornamento sar&#224; sostanzioso: ci sar&#224; un nuovo design, che render&#224; in particolare le cuffie pi&#249; leggere - proprio il peso &#232; uno dei problemi principali del modello attuale, che tende ad affaticare un po&#8217; se indossato per periodi di tempo prolungati. Per riferimento, le AirPods Max pesano 386 g; <a href="https://www.hdblog.it/indossabili/articoli/n618585/sony-wh-1000xm6-prezzi-specifiche-novita/">le WH-1000XM6, che Sony ha appena presentato,</a> si fermano ad appena 246 g: oltre 1/3 in meno.</p><p>Purtroppo Kuo non aggiunge molti altri dettagli su specifiche tecniche e caratteristiche delle nuove cuffie. &#200; <strong>facile che assisteremo anche a un aggiornamento della &#8220;piattaforma hardware&#8221;</strong>, per cos&#236; dire - il modello attuale, che &#232; uscito nel 2020 (lo scorso autunno &#232; stato aggiornato con il passaggio dalla porta Lightning alla USB-C, ma tutto il resto &#232; rimasto perfettamente uguale), &#232; ancora basato sul chip H1, laddove Apple &#232; gi&#224; passata all&#8217;H2 su un po&#8217; tutto il resto della gamma, e un H3 &#232; ormai all&#8217;orizzonte.</p>    <p>L&#8217;analista osserva tuttavia che sono in arrivo <strong>novit&#224; anche per altri prodotti della gamma AirPods, tuttavia non prima del 2026</strong>. Anche in questo caso, i dettagli sono scarsi: c&#8217;&#232; solo un riferimento a degli auricolari dotati di videocamera a infrarossi, la cui produzione di massa dovrebbe partire appunto l&#8217;anno venturo. A cosa serva esattamente questo componente non &#232; ancora perfettamente chiaro.</p></div>