---
author: HDblog.it
canonical_url: https://www.hdblog.it/spettacolo/articoli/n619164/clash-of-clans-diventa-serie-animata-netflix/
date: '2025-05-21T09:25:00'
excerpt: Il celebre gioco mobile si prepara a sbarcare sul piccolo schermo.
image: assets/media/LWP26vfjWCZjHRIl4OBOyg-h-MayB2uiBzkJftcK9SFsQ.webp
source: hdblog
tags:
- Articolo
title: 'Clash of Clans diventa una serie animata Netflix: primi dettagli sull''adattamento'
---
<div><p>La lunga lista dei <strong>prodotti videoludici </strong>destinati a ricevere <strong>un adattamento televisivo </strong>si prepara ad espandersi con l'arrivo di <strong><a href="https://www.hdblog.it/2018/11/12/clash-of-clans-android-500-milioni-download/">Clash of Clans.</a> </strong>In queste ore, infatti,<strong> <a href="https://www.hdblog.it/netflix/">Netflix</a> </strong>ha annunciato insieme a Supercell che realizzer&#224; <strong>una serie animata</strong> tutta dedicata proprio al celebre videogioco mobile. </p>    <p>Stando ai prime informazioni, l'adattamento si trova al momento <strong>in fase di pre-produzione </strong>e racconter&#224; la storia di "un barbaro determinato, ma con la testa tra le nuvole, che deve radunare un gruppo di disadattati per difendere il proprio villaggio e destreggiarsi nella comicamente assurda politica bellica". Con un post pubblicato sul proprio account X, Supercell ha condiviso anche <strong>una prima immagine </strong>della serie che mostra un personaggio di Clash ricoperto di frecce, mentre impugna una spada. </p><p>Lo showrunner sar&#224; <strong>Fletcher Moule</strong>, gi&#224; autore di diversi corti animati di Clash of Clans. <strong>Ron Weiner</strong>, noto per il suo lavoro su 30 Rock, Futurama e Arrested Development, sar&#224;, invece, lo sceneggiatore principale. Dopo <a href="https://www.hdblog.it/spettacolo/articoli/n560631/arcane-emmy-animazione-serie-netflix/"><strong>il successo di prodotti televisivi come Arcane</strong> </a>e <a href="https://www.hdblog.it/spettacolo/articoli/n583718/the-witcher-4-teaser-trailer/"><strong>The Witcher</strong></a>, Netflix si appresta a puntare nuovamente su un franchise videoludico per arricchire il suo catalogo di adattamenti originali.</p>    <p>L'universo narrativo di Clash of Clans ha sicuramente del potenziale, con <strong>i suoi personaggi carismatici </strong>e il suo <strong>umorismo</strong>, dunque sar&#224; sicuramente interessante scoprire quale sar&#224; il risultato finale. Intanto, nell'attesa di saperne di pi&#249;, <strong>Curtis Lelash</strong>, responsabile del settore Film e TV di Supercell, ha commentato cos&#236; la notizia, dandoci una breve anticipazione su quello che possiamo aspettarci:</p></div>