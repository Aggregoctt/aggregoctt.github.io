---
author: HDblog.it
canonical_url: https://www.hdmotori.it/byd-nuova-generazione-plug-in-autonomia-ricarica/
date: '2025-05-22T04:30:39'
excerpt: Le future Plug-in garantiranno autonomie in elettrico nettamente superiori
  a quelle attuale
image: assets/media/WzYQhc_J2lPiw2cA802wtw-oCkh_EovIKs-Kntd2bGleA.webp
source: hdblog
tags:
- Auto
title: 'BYD scommette sulle Plug-in in Europa: pi√π autonomia e tempi di ricarica ridotti'
---
<div>
                            
                    
                                                                                
            
                        <p><strong>BYD</strong> sta sviluppando una <strong>nuova generazione di veicoli Plug-in</strong> che disporranno di <strong>un&#8217;autonomia in solo elettrico nettamente superiore</strong> rispetto a quella odierna e <strong>potranno ricaricare molto pi&#249; velocemente</strong>, con potenze di picco nell&#8217;ordine dei 150 kW. L&#8217;obiettivo della casa automobilistica cinese &#232; fare in modo che le persone possano utilizzare la modalit&#224; elettrica senza problemi nel corso della giornata per poi passare al motore endotermico nel caso vogliano percorrere lunghe distanze, offrendo, cos&#236;, la <strong>massima flessibilit&#224; d&#8217;uso</strong>. &#160;Il vicepresidente esecutivo di BYD, <strong>Stella Li</strong>, al riguardo ha affermato:</p>
<blockquote><p>Il nostro obiettivo &#232; davvero quello di far s&#236; che le persone utilizzino quotidianamente la modalit&#224; EV, ma poi se desiderano percorrere lunghe distanze, data la possibilit&#224; di ricaricarle, hanno la libert&#224; di andare dove vogliono.</p></blockquote>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="maggiore-flessibilita-d-8217-uso">MAGGIORE FLESSIBILIT&#192; D&#8217;USO</h2>
    
    
                
    
                        
                        
                        
                            
                            
                        

            
                        
<p>Tra un paio di anni, le auto ibride Plug-in di BYD saranno quindi in grado di offrire <strong>un&#8217;autonomia in elettrico di circa 200 km</strong> e ricaricare la batteria in tempi rapidi, proprio come un&#8217;auto elettrica. Come racconta Autocar, il consulente speciale di BYD per l&#8217;Europa, <strong>Alfredo Altavilla</strong>, ha spiegato che le <strong>auto Plug-in sono superiori ai modelli range extender</strong> perch&#233; si possono usare in maniera differente a seconda delle esigenze dell&#8217;utente (solo elettrico, solo benzina o ibrido). Invece, i modelli range extender si comportano sempre alla stessa maniera. Inoltre, ha aggiunto che i modelli Plug-in sono diventati il nuovo campo di battaglia dei costruttori perch&#233; tutti puntano a una <strong>revisione del cosiddetto green deal</strong> che attualmente prevede lo stop alla vendita delle auto endotermiche nel 2035. L&#8217;eventuale revisione della normativa potrebbe aprire le porte alla sopravvivenza dei modelli ibridi, un tema di cui si &#232; parlato in passato.</p>
 
<p>Altavilla ritiene che l&#8217;azienda sia nella posizione migliore per trarre vantaggio dall&#8217;allentamento della legislazione sui veicoli elettrici perch&#233; &#8220;non vediamo nessuno in grado di offrire una tecnologia paragonabile alla DM-i&#8220;. Ricordiamo che l&#8217;<a href="https://www.hdmotori.it/byd-seal-06-dm-i-nuova-ibrida-plug-in-europa/">attuale sistema DM-i di BYD</a> combina la tecnologia delle batterie Blade Battery&#160;con il motore a benzina Xiaoyun, progettato specificamente per l&#8217;uso nei modelli Plug-in e nato per essere particolarmente efficiente.</p>
 
<p>Insomma, BYD punta sulla tecnologia DM-i che nel giro di un paio di anni far&#224; un ulteriore salto avanti. In un mercato europeo dove l&#8217;elettrico, soprattutto in alcuni Paesi, fa fatica a crescere, una soluzione come quella sviluppata dalla casa automobilistica cinese potrebbe risultare molto interessante.</p>
    
                            
                            
    
                        
                        
                        
                            
                            
                        

        
    

    

</div>