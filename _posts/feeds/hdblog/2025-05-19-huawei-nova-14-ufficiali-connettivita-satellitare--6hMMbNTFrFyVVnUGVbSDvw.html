---
author: HDblog.it
canonical_url: https://www.hdblog.it/smartphone/articoli/n618920/huawei-nova-14-ultra-pro-immagini-specifiche-prezzi/
date: '2025-05-19T12:55:00'
excerpt: Arriveranno in Europa?
image: assets/media/6hMMbNTFrFyVVnUGVbSDvw-NINiyyEW_29-zJQppW1OVQ.webp
source: hdblog
tags:
- Huawei
title: 'Huawei Nova 14 ufficiali: connettivit√† satellitare e tanta sostanza a basso
  prezzo'
---
<div><p>Huawei ha presentato in Cina la nuova linea di smartphone <strong>Nova 14</strong>, composta da tre varianti: la <strong>base</strong>, la <strong>Pro</strong> e la <strong>Ultra</strong>. La caratteristica che curiosamente li <strong>accomuna</strong> tutti &#232; la possibilit&#224; di <strong>agganciare i satelliti Beidou</strong> e inviare messaggi di testo o immagini. Su smartphone come Nova 14 "base", che costano di listino l'equivalente di 300-350 euro, &#232; una caratteristica che non &#232; affatto comune.</p>    <p>Al di l&#224; di questo, i nuovi Nova 14 si rivolgono a chi &#232; attento ad aspetti come il design, le fotocamere e l'AI. Il design, che pu&#242; piacere o meno, &#232; di impronta marcatamente orientale, e non pu&#242; essere altrimenti visto che fuori dalla Cina e dall'Asia i numeri degli smartphone Huawei, per effetto <a href="https://www.hdblog.it/huawei-ban/">del ban USA</a>, non "pesano" molto. <strong>Interessanti le proposte dell'azienda sulle fotocamere</strong>: tutti ne hanno tre sul retro, Nova 14 Ultra e 14 Pro ne hanno due all'anteriore con una wide e un teleobiettivo 2x.</p><p>Ovviamente, i tre Nova 14 sono accomunati anche dalla presenza di <strong>HarmonyOS 5.0</strong>, il sistema operativo che l'azienda ha sviluppato dopo la rinuncia forzata ad Android. Marcata, almeno a leggere le descrizioni fornite da Huawei, la predisposizione del sistema operativo per <a href="https://www.hdblog.it/ia/">l'intelligenza artificiale</a>, che interessa anche l'assistente vocale Celia, potenziato e in grado di rispondere a una pi&#249; ampia gamma di esigenze. </p>    <p>Huawei non &#232; stata avara di dati tecnici sulla Nova 14 series (trovate i prospetti in basso), ma ha omesso, com'&#232; avvenuto spesso negli ultimi mesi, <strong>l'informazione sul SoC usato</strong>: molto probabile che si tratti di uno dei nuovi Kirin 5G realizzati dalle fonderie cinesi di SMIC, ma per il momento non si conosce il modello.</p><p>I nuovi <strong>Huawei Nova 14</strong> sono stati presentati in Cina dove saranno disponibili a partire da venerd&#236; 23 maggio. I <strong>prezzi di listino:</strong></p>

<ul>
	<li><strong>Huawei Nova 14</strong>

	<ul>
		<li>256 GB: 2.699 yuan, <strong>circa 330 euro</strong> al tasso di cambio attuale</li>
		<li>512 GB: 2.999 yuan, circa 370 euro</li>
		<li>512 GB con vetro Kunlun Glass: 3.199 yuan, circa 390 euro</li>
	</ul>
	</li>
	<li><strong>Huawei Nova 14 Pro</strong>
	<ul>
		<li>256 GB: 3.499 yuan, <strong>circa 430 euro</strong> al tasso di cambio attuale</li>
		<li>512 GB: 3.799 yuan, circa 465 euro</li>
		<li>512 GB con vetro Kunlun Glass: 3.999 yuan, circa 490 euro</li>
	</ul>
	</li>
	<li><strong>Huawei Nova 14 Ultra</strong>
	<ul>
		<li>256 GB: 4.199 yuan, <strong>circa 520 euro</strong> al tasso di cambio attuale</li>
		<li>512 GB: 4.499 yuan, circa 555 euro</li>
		<li>1 TB: 4.999 yuan, circa 615 euro.</li>
	</ul>
	</li>
</ul>

<p>Non abbiamo comunicazioni su un'eventuale commercializzazione della serie Nova 14 in Europa. <strong>In Italia</strong> tuttavia i predecessori, i Nova 13, sono arrivati a prezzi superiori rispetto a quelli praticati in Cina (inevitabile, per via dei costi d'importazione) ma comunque concorrenziali (699 euro il Nova 13 Pro e 549 euro il 13). Se Huawei manterr&#224; la "linea", allora arriveranno anche i Nova 14.</p></div>