---
author: HDblog.it
canonical_url: https://www.hdblog.it/hardware/articoli/n619094/asus-computex-rog-tuf-hardware-gpu-btf-noctua/
date: '2025-05-20T16:10:00'
excerpt: Uno stand imponente, tutto da esplorare per gli appassionati di videogiochi.
image: assets/media/JHDUGAJSrWSzuigxsOR4IA-us-XQLK7-NtDt8prScz2ew.webp
source: hdblog
tags:
- Windows
- Asus
title: 'ASUS al Computex a tutto gaming: GPU, accessori, motherboard e tanto altro'
---
<div>
	
				<p>ASUS &#232; <a href="https://www.hdblog.it/computex/">al Computex</a> con <strong>un gran numero di prodotti ROG, TUF</strong> e non solo dedicati al gaming, tra monitor, schede grafiche, schede madri, dissipatori a liquido e dispositivi di rete. Molti di questi erano stati annunciati gi&#224; nelle scorse settimane/mesi, ma alcuni prodotti sono completamente nuovi, come la  &#8220;Noctua Edition&#8221; della<a href="https://www.hdblog.it/nvidia-geforce-rtx-50/"> GeForce RTX 5080</a>. La scheda monta tre ventole della celebre societ&#224; austriaca, nello specifico il modello NF-A12x25 di seconda generazione da 120 mm.</p><p><strong>La scheda &#232; imponente: la lunghezza &#232; 360 mm netta, mentre lo spessore arriva a quattro slot tondi tondi</strong>. Ci sono anche schede grafiche BTF di nuova generazione basate su GPU RTX 50, che ora sono &#8220;universali&#8221;: ricordiamo che l&#8217;idea parte dal desiderio di ridurre l&#8217;ingombro di cavi nel computer, spostando i connettori sul retro. Il problema &#232; che la prima generazione di BTF usava connettori proprietari, obbligando l&#8217;abbinamento di schede video e schede madri dello stesso standard; ora ASUS ha riprogettato il sistema rendendolo compatibile anche con schede madri tradizionali, in modo tale da garantire all&#8217;utente una maggior libert&#224; di abbinamento dei componenti. Due i modelli, la RTX 5090 ROG e la RTX 5070 Ti TUF. Ci sono anche diverse ROG e TUF "White Edition" per coordinarsi meglio con i case di questo colore.</p><p>ASUS ha anche presentato la <strong>XG Station 3, una dock per schede video esterne</strong> con una potenza massima di 675 W, quindi teoricamente in grado di gestire anche la pi&#249; esigente delle GeForce RTX 5090, basata su tecnologia Thunderbolt 5 con ben 80 Gbps di throughput (sufficienti per una 5080, ma non per una 5090 purtroppo) e che non si fa mancare nemmeno quattro porte USB. Come abbiamo visto ieri, la societ&#224; ha anche lanciato una tastiera separabile in due met&#224; pensata soprattutto per gli eSport, un mouse che &#232; il complemento ideale e una coppia di sedie super ergonomiche.</p><p>Ma &#232; solo la punta dell&#8217;iceberg. All&#8217;esposizione abbiamo per esempio <strong>il monitor per eSport pi&#249; veloce al mondo</strong>, il ROG Strix Ace XG248QSG, con pannello TN 1080p e un refresh che arriva addirittura a 610 Hz in modalit&#224; overclock, il monitor ROG Strix OLED XG34WCDMTG con Google TV che pu&#242; funzionare anche stand-alone per la riproduzione di contenuti in streaming, laptop gaming TUF e ROG con schede video NVIDIA di ultima generazione, quattro schede madri ROG per chip AMD (tre X870E e una B850), il dissipatore ROG Ryuo 360 ARGB in bianco e in nero, e due nuovi accessori per il ROG Ally, una dock 7-in-1 con tantissime porte diverse e il charging dock con 100 W di potenza massima.</p><p>Nell&#8217;innovativo <strong>stand esperienziale e interattivo ROG Lab</strong>, ASUS ha presentato anche molti altri componenti e concept particolari, tra cui un dissipatore a liquido AiO per processori wireless e un controller per ventole a sua volta wireless, e una build custom chiamata ASTRAPORT, incentrata sulla scheda grafica ROG Astral 5080 e che include anche l&#8217;alimentatore ROG Loki da 1.000 W e la motherboard ROG Strix Z890-I.</p> 

	
				


 


	
				 
			
	
			</div>