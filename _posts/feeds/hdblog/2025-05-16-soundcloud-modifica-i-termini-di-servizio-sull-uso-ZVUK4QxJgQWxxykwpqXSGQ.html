---
author: HDblog.it
canonical_url: https://www.hdblog.it/tecnologia/articoli/n618673/soundcloud-ai-termini-servizio-modifica-dubbi/
date: '2025-05-16T09:25:00'
excerpt: Si cambia ancora, ma il testo non Ã¨ ancora del tutto chiaro.
image: assets/media/ZVUK4QxJgQWxxykwpqXSGQ-ucHyL4WEkeXoUq6wj8QBHQ.webp
source: hdblog
tags:
- Tecnologia
title: SoundCloud modifica i termini di servizio sull'uso dell'AI, ma i dubbi restano
---
<div><p>Il CEO spiega che SoundCloud "non ha mai utilizzato i contenuti degli artisti per addestrare modelli di intelligenza artificiale. N&#233; per la creazione musicale. N&#233; per modelli linguistici di grandi dimensioni. N&#233; per qualsiasi cosa che cerchi di imitare o sostituire il tuo lavoro. Punto". Anzi, specifica che <strong>esiste un tag "no AI</strong>" che indica che i contenuti SoundCloud non possono essere utilizzati per addestrare l'intelligenza artificiale.</p>    <p>Piuttosto, l'AI &#232; stata introdotta per aiutare gli appassionati a trovare nuova musica. <a href="https://www.hdblog.it/mercato/articoli/n555342/soundcloud-hit-intelligenza-artificiale-musiio-ia/">Con l'acquisizione di Musiio</a> &#232; stato migliorato il contatto tra creatori e utenti, e grazie all'algoritmo di raccomandazione per abbonati ad Artist Pro <strong>First Fans </strong>sono stati suggeriti pi&#249; di 7 milioni di brani. In sintesi, il CEO di SoundCloud spiega che l'AI &#232; sempre stata sfruttata "per identificare talenti emergenti, personalizzare l'esperienza della piattaforma e supportare il servizio clienti in tempo reale".</p>    <p>Il linguaggio che &#232; stato utilizzato nei Termini &#232; stato per&#242; definito dallo stesso CEO "troppo generico e non sufficientemente chiaro", generando <strong>confusione</strong>.</p><p>Torna a parlare l'esperto di etica tecnologica Ed Newton-Rex, che su X rivela di <strong>non essere particolarmente soddisfatto delle modifiche </strong>apportate ai Termini di servizio di SoundCloud. "Il cambiamento non &#232; sufficiente", afferma, perch&#233; i termini stabiliscono ora che non saranno utilizzati i contenuti degli artisti per addestrare l'AI che replica la loro voce o stile. Restano fuori da questo divieto <strong>tutti i casi in cui l'AI venga utilizzata per addestrare modelli che non replicano voce o stile ma che possono comunque generare contenuti concorrenti</strong>. Sarebbe stato meglio scrivere "Non utilizzeremo i tuoi contenuti per addestrare modelli di intelligenza artificiale generativa senza il tuo esplicito consenso".</p></div>