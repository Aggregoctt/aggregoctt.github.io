---
author: HDblog.it
canonical_url: https://www.hdblog.it/indossabili/recensioni/n618866/hypershell-pro-x-test-prova-prezzo/
date: '2025-05-21T12:01:00'
excerpt: In un mercato pieno di Startup innovative, con idee grandiose e con progetti
  particolarmente ambiziosi, Hypershell si contraddistingue per essere riuscita a
  realizzare un prodotto unico nel suo...
image: assets/media/pKwgtTt7eQvZhNx5BbVuWg-5lwh_p7mbCt4ZwwV-tbmyQ.webp
source: hdblog
tags:
- Video Recensione
title: 'Recensione Hypershell Pro X: ecco l''esoscheletro che vi d√† i super poteri'
---
<div>
	
				<p>In un mercato pieno di Startup innovative, con idee grandiose e con progetti particolarmente ambiziosi, <strong><a href="https://fas.tl/5ed00af8">Hypershell </a>si contraddistingue per essere riuscita a realizzare un prodotto unico nel suo genere</strong> ed in grado di offrire, ad un prezzo non particolarmente alto, qualcosa che fino ad oggi non si poteva trovare sul mercato. </p>    <p><strong>Un vero e proprio esoscheletro</strong> che si applica alla parte inferiore del vostro corpo e che, in parte, vi permetter&#224; di avere dei superpoteri. <strong>Prima di iniziare con la recensione &#232; per&#242; fondamentale sottolineare un aspetto importante: </strong>Hypershell Pro X - il modello in prova e quello consigliabile - <strong>non &#232; un prodotto medicale e non permetter&#224; a chi ha disabilit&#224; motorie di tornare a camminare.</strong> Non &#232; un tutore medico e non ha questa funzionalit&#224;. Dunque non &#232; pensato per chi ha difficolt&#224; ma per tutti coloro che per motivi personali o lavorativi, anelano ad un esoscheletro in grado di farvi affaticamete meno durante camminate, scalate e non solo.</p>    <p>Ovviamente potete comunque prenderlo in considerazione se avete qualche piccola difficolt&#224; articolare - come spiegheremo nella recensione a seguire - o se avete delle carenze muscolari ma volete essere indipendenti e molto pi&#249; liberi di fare quello che volete senza affaticarvi troppo.</p>Hypershell Pro X: il modello che consigliamo
						<p><strong>Come detto Hypershell &#232; una startup innovativa che &#232; riuscita a ingegnerizzare, costruire e progettare un prodotto funzionale, realmente utile e con un design che non lascia particolari dubbi</strong>. Nel portafoglio dell'azienda vi sono tre prodotti al momento e si differenziano principalmente per potenza e peso. X Pro, oggetto della prova, &#232; la versione in mezzo e che di fatto offre tutto quello che si potrebbe desiderare da un esoscheletro per le gambe, ad un costo di 1199&#8364;.</p>    <p>Rispetto alla versione base abbiamo il doppio della potenza (800W) e quasi il doppio della coppia massima (32nm) a fronte di 200&#8364; di differenza salvo promozioni. Esiste un modello in Carbonio, identico per potenza a questo, ma con un peso di 1.8KG rispetto ai 2KG di X Pro.</p>
	
		
			<strong>Caratteristica</strong>
			<strong>Hypershell Go X</strong>
			<strong>Hypershell Pro X</strong>
			<strong>Hypershell Carbon X</strong>
		
	
	
		
			<strong>Prezzo</strong>
			&#8364;999,00
			&#8364;1.199,00
			&#8364;1.799,00
		
		
			<strong>Potenza Massima</strong>
			400 W
			800 W
			800 W
		
		
			<b>Coppia Massima</b>
			18nm
			32nm
			32nm
		
		
			<strong>Peso</strong>
			2 kg
			2 kg
			1,8 kg
		
		
			<strong>Autonomia della batteria</strong>
			Fino a 15 km
			Fino a 17,5 km
			Fino a 17,5 km
		
		
			<strong>Batterie incluse</strong>
			1 batteria
			2 batterie
			2 batterie
		
		
			<strong>Resistenza ambientale</strong>
			IP54, funzionamento fino a -10&#176;C
			IP54, funzionamento fino a -20&#176;C
			IP54, funzionamento fino a -20&#176;C
		
		
			<strong>Materiali</strong>
			Lega di alluminio, acciaio inossidabile, polimero rinforzato
			Lega di alluminio, acciaio inossidabile, polimero rinforzato
			Fibra di carbonio, lega di alluminio, acciaio inossidabile
		
		
			<strong>Design</strong>
			Pieghevole e ultraleggero
			Pieghevole e ultraleggero
			Pieghevole e ultraleggero
		
		
			<strong>Adatto per</strong>
			Attivit&#224; quotidiane, passeggiate leggere
			Escursioni impegnative, trekking, corsa, ciclismo
			Attivit&#224; estreme, alpinismo, utilizzo prolungato in condizioni difficili
		
	
<p>Come vedete il modello X Pro ha anche due batteria in confezione che sono un valore aggiunto non da poco se consideriamo la piccola differenza di prezzo rispetto al modello base. </p>    <p>Caratteristiche a parte - vedremo pi&#249; avanti l'effettivo vantaggio della potenza - Hypershell Pro X ci ha sorpreso positivamente per due motivi:</p>

<ol>
	<li>incredibile facilit&#224; di utilizzo e di vestibilit&#224;</li>
	<li>incredibile libert&#224; di movimento</li>
</ol><h1>COME SI INDOSSA</h1><p>La confezione &#232; semplicissima: una scatola adatta anche al trasporto con dentro il prodotto che non ha pezzi separati. Tutto si ripiega e chiude in un istante e allo stesso modo si apre e si indossa. Dopo averlo provato 2 volte, metterlo sulle gambe &#232; una questione di 10/15 secondi. Tutto &#232; infatti pensato in maniera perfetta e se avete gi&#224; impostato larghezza e altezza dei bracci sulla vostra statura, &#232; realmente questione di 3 click di aggancio delle fibbie vita e ginocchia.</p><p><strong>Sono infatti solo tre le regolazioni da fare</strong>: <strong>il punto vita</strong> che si regola tramite una classica cintura e due sganci posteriori che permettono di ampliare la distanza orizzontale tra i due bracci in modo da adattarsi perfettamente alla larghezza delle anche.</p>    <p>Lo abbiamo provato tutti in ufficio, da me passando per Marco (molto alto) a Davide e anche Elena che &#232; decisamente pi&#249; piccola e magra di me. Nessuno ha avuto il minimo problema di adattamento e tutti abbiamo trovato in pochi istanti la regolazione perfetta.</p><p>Pu&#242; sembrare un dettaglio banale ma per un prodotto che non si smonta e che comunque va indossato su bacino e gambe, avere questa immediatezza e facilit&#224; di regolazione &#232; un vantaggio notevole (immaginatevi anche persone non troppo giovani).</p><p><strong>Vanno poi regolate le ginocchia </strong>o meglio, l'attacco sulla parte sopra l'articolazione del ginocchio. Le cinghie possono scorrere verso l'alto o verso il basso lungo la leva per le gambe, regolandone la lunghezza in modo funzionale e adattandosi alla lunghezza della vostra coscia. Infatti, HypersShell non blocca il ginocchio, che rimane completamente libero, rendendo la mobilit&#224; estremamente agevole.</p>    <p>Le due leve per le gambe infatti si fermano alla fine del quadricipite femorale, sopra all'articolazione e possono essere regolati sia in larghezza tramite la cinghia, sia in altezza (lunghezza) al fine di avere un ottimo range di utilizzo per persone alte o basse. Il tutto con un sistema di movimento facilissimo e con una costruzione eccellente.</p>Mobilit&#224; Massima
						<p>Tolto il fattore indossabilit&#224;, quello che ho voluto provare immediatamente &#232; la capacit&#224; di muoversi con l'esoscheletro. Grazie ai solo 2KG di peso (e sicuramente anche alla mia stazza), Hypershell X Pro praticamente non si sente ed &#232; incredibile la libert&#224; di movimento che offre. </p>    <p>Potete infatti fare squat (non saranno aiutati dai motori), potete alzare la gamba a qualunque altezza, potete fare rotazione anche, saltellare e persino correre. Di fatto non vi sono particolari limiti di utilizzo dati dall'esoscheletro e, in un range di movimenti tipico della camminata, corsa e scalata a piedi, non avrete alcun limite.</p><p>Potete anche mettervi a sedere, accavallare le gambe e dunque sfruttare la maggior parte delle posizioni. Unica nota, nella parte posteriore dell'Hypershell c'&#232; il pacco batteria e quindi se vi sedete su una sedia, dovrete stare leggermente pi&#249; avanti rispetto all'appoggio classico della schiena.</p>    <p><strong>Insomma, prova mobilit&#224; e vestibilit&#224; superate a pieni voti comprese le regolazione e l'adattabilit&#224; a fisici molto diversi.</strong></p>Hypershell Pro X: a cosa serve e come va usato
						<p>Come detto all'inizio di questa recensione, <strong>Hypershell Pro X e tutta la serie di modelli, non sono prodotti medicali.</strong> Questo esoscheletro &#232; stato progettato per aiutare tutti coloro che per lavoro o tempo libero, devono fare tanti passi e che vogliono esplorare nuove sfide senza fare troppa fatica. </p>

<h3>FUNZIONAMENTO</h3><p>Il sistema vanta due motori posizionati sui lati dell'esoscheletro in corrispondenza dello snodo sull'anca. <strong>Questi motori intervengono sull'alzata della gamba </strong>e non sullo sforzo muscolare necessario a fare il passo. In pratica non vi permetteranno di non fare alcuna fatica ma, in modo simile ad una bicicletta con pedalata assistita, aiutano a faticare meno a seconda della potenza che utilizzerete.</p>    <p>Per questo motivo, se non avete una muscolatura sufficiente a spingere dopo l'anzata o ancora, se avete una disabilit&#224; motoria che vi impedisce di stare in piedi, Hypershell Pro X potrebbe non aiutarvi e non essere adatto allo scopo che magari pensavate.</p><p>Una volta capito il meccanismo, vedrete subito l'effetto positivo dell'aiuto durante qualunque camminata. Pi&#249; la sfida diventer&#224; impegnativa, pi&#249; la fatica sar&#224; mitigata dall'esoscheletro. In particolare affrontare decine di piani di scale, fare lunghe passeggiate su terreni non pianeggianti, scalare montagne (a piedi si intende e non in parete) e affrontare lunghi itinerari di trekking, sar&#224; molto pi&#249; semplice e meno faticoso.</p>    <p>Nelle prove effettuate, oltre al test rapido che vedete nel video che cerca in pochi secondi di rendere l'idea, possiamo garantirvi che l'affaticamento &#232; veramente inferiore. Utilizzare questo tutore per andare a fare un'escursione fotografica con zaino in spalla facendo circa 25km a piedi in un giorno, potrebbe essere una sfida non assurda anche se non avete particolare allenamento.</p><p>In ambiti lavorativi di questo tipo, per fotografi che devono camminare molto, per tutti coloro che devono svolgere attivit&#224; in cui &#232; necessario camminare in continuazione o ancora, per chi affronta quotidianamente scale (magari ditte di pulizia) e per tutti quei lavori dove magari avete attrezzatura sulle spalle e dovete andare da un punto ad un altro a piedi, Hypershell X Pro offre evidenti vantaggi.</p>

<h3>UTILIZZO CON ANZIANI</h3><p>Ho provato a utilizzare questo esoscheletro anche con persone anziane che, pur non avendo disabilit&#224; motorie, hanno le articolazioni delle ginocchia ormai logore e dunque non riescono a fare sforzi prolungati per molto tempo. Hypershell X Pro si &#232; rivelato un'eccellente soluzione.</p>    <p>Andare al mercato e fare 3/4km a piedi con la spesa, fare delle lunghe passeggiate o ancora affrontare percorsi sterrati o sentieri in collina sono piccole sfide che una persona anziana potrebbe non riuscire a compiere ma che invece diventano assolutamente possibili con questo prodotto.<strong> Mio padre, come esempio di 75enne in forma, ha potuto affrontare 8km di scampagnata sulle colline toscane senza sentire dolori particolari e arrivando alla fine del percorso; cosa non possibile senza HuyperShell Pro X.</strong></p><p>Come vedete ho voluto eliminare volutamente tutti i suggerimenti e prove con persone aventi vere disabilit&#224; motorie e anche con la biciletta. Sebbene la pedalata venga agevolata, Hypershell Pro X non &#232; una motore con coppia che si adatta alla pedalata ma &#232; un sistema pi&#249; semplice che quindi ha un'efficacia diversa. <strong>Permette di avere un vantaggio notevole in fase di sollevamento della gamba durante la pedalata</strong> e, una volta in marcia, il beneficio in termini di minor affaticamento sar&#224; molto evidente. Inoltre &#232; <strong>presente una modalit&#224; biciclette all'interno dell'applicazione che permette di gestire al meglio questa attivit&#224;, ovviamente anche con riconoscimento automatico tramite AI.</strong></p>Vantaggi e Applicazione con AI
						<p>Ma quali sono i vantaggi reali? In generale dipende molto dall'attivit&#224; che fate e sopratutto dal tempo. Pi&#249; a lungo farete quell'attivit&#224;, pi&#249; il vantaggio di Hypershell sar&#224; importante. Immaginatevi di fare 10 piani di scale: probabilmente molti riuscirebbero senza troppa fatica e arriverebbero in cima con battito accelerato e fiatone ma senza sforzo esagerato. Ora provate a farne 30 di piani: muscolarmene sentirete importanti effetti intorno al 15esimo piano (a seconda del vostro allenamento ma parlo di persone mediamente giovani e sane) e verso il 25esimo piano sentirete i muscoli affaticati e avrete sicuramente un'importante sudorazione.</p>    <p>La medesima sfida con Hypershell sar&#224; estremamente pi&#249; facile e con uno sforzo nettamente minore. Ogni alzata della gamba verr&#224; agevolata e, con uno sforzo prolungato, questo porter&#224; notevoli vantaggi. In generale parliamo di un rage che va dal 20 al 50% di affaticamento in meno a seconda dell'impostazione che sceglierete.</p><p>Ovviamente potete gestire l'intervento dei motori direttamente dal tasto presente sull'esoscheletro o, se preferite, tramite applicazione. Proprio l'applicazione &#232; davvero ben fatta in quanto &#232; stabile, graficamente molto intuitiva e permette la connessione con il prodotto in pochissimi istanti. </p>    <p>Dall'app &#232; possibile consultare tutti i dati registrati da Hypersshell, come i passi, la velocit&#224; attuale e la percentuale di batteria residua, nonch&#233; gestire i diversi livelli di potenza, con un range di intervento per ogni livello compreso tra 0 e 100%.</p>

<h3>MODALITA0 FITNESS</h3><p>Solo tramite app &#232; possibile attivare anche una modalit&#224; fitness, ovvero un intervento opposto a quello per cui &#232; stato creato l'esoscheletro. I motori interverranno per farvi fare pi&#249; fatica e quindi, anche in caso di camminata in piano, farete uno sforzo maggiore per compiere ogni singolo movimento. Potrebbe essere utile per riprendere prima la muscolatura delle gambe a seguito di un intervento o in caso di perdita di tono muscolare.</p>    <p><strong>Insomma, un'idea carina per ampliare il range di utilizzo di Hypershell Pro X.</strong></p>Conclusioni
						<p><strong>Hypershell Pro X &#232; un prodotto che ci ha convinto</strong> e che rientra in casi d'uso piuttosto ampi e che rendono questo dispositivo utile in tantissime situazioni. <strong>Costruito molto bene, ingegnerizzato in modo intelligente, non limita la vostra libert&#224; di movimento </strong>e vi aiuter&#224; a fare meno fatica. Come detto non abbiamo volutamente inserito casi d'uso che potessero avere a che fare con persone realmente deficitare a livello di deambulazione ma non escludiamo che anche questi casi possano trovare in Hypershell un prodotto potenzialmente valido.</p>    <p>Ripeto comunque che la muscolatura delle gambe deve esserci cosi come l'equilibrio generale. Chiaramente un anziano con dolori alle articolazioni e un bastone magari riuscir&#224; a ritrovare quell'indipendenza persa e ad effettuare spostamenti pi&#249; lunghi o semplicemente con minor fatica rendendo molto pi&#249; serena tutta la famiglia.</p><p>In ambito lavorativo tra magazzini, scale, fotografi e molto altro, potreste avere un caso d'uso che si sposa perfettamente con Hypershell Pro X. Il prezzo di 1099&#8364; lo troviamo a fuoco, non alto in senso assoluto e possibile per chi trova in questo esoscheletro qualcosa di valido da provare.</p>

<h3><a href="https://fas.tl/5ed00af8"><strong>Maggiori informazioni sul sito ufficiale Hypershell.</strong></a></h3>VIDEO  

	
				


 


	
				 
			
	
			</div>