---
author: HDblog.it
canonical_url: https://www.hdblog.it/apple/articoli/n618654/michael-j-fox-shrinking-apple/
date: '2025-05-16T07:35:00'
excerpt: Michael J. Fox torna in TV con un ruolo nella terza stagione di “Shrinking”
  su Apple TV+
image: assets/media/e3z7XroNsFHQVmPcIKjIiQ-kxCPQD0_RBDlaZXS3zcVQA.webp
source: hdblog
tags:
- Apple
title: 'Michael J. Fox torna sul set: sarà ospite nella serie “Shrinking”'
---
<div><p>Quello di Fox &#232; un ritorno particolarmente significativo. Dopo aver annunciato il suo secondo ritiro dalle scene nel 2020, a causa dell&#8217;aggravarsi dei sintomi del Parkinson, la sua partecipazione rappresenta molto pi&#249; di una semplice comparsata. Ricordiamo che l&#8217;attore canadese aveva ricevuto la diagnosi della malattia nel 1991, durante le riprese del film Doc Hollywood, e da allora<strong> &#232; diventato una delle voci pi&#249; importanti nella sensibilizzazione sul Parkinson.</strong></p>    <p>La scelta di coinvolgerlo in <strong>&#8220;Shrinking&#8221;</strong> appare profondamente simbolica e non &#232; per nulla casuale: la serie, ideata da Bill Lawrence, Jason Segel e Brett Goldstein,<strong> affronta proprio il tema del Parkinson</strong> attraverso il personaggio interpretato da Harrison Ford, il dottor Paul Rhoades. Non &#232; un caso, infatti, che proprio Lawrence avesse gi&#224; collaborato con Fox negli anni &#8217;90 nella celebre sit-com &#8220;Spin City&#8221;, e che avesse spesso dichiarato quanto l&#8217;attore fosse stato fonte di ispirazione per rappresentare la malattia in modo autentico ma non deprimente.</p><p>L&#8217;ultima apparizione pubblica di Michael J. Fox risale al documentario del 2023 Still: A Michael J. Fox Movie, distribuito proprio da Apple TV+, che ha ricevuto numerosi riconoscimenti, tra cui un Emmy. In quel film, <strong>l&#8217;attore raccontava in prima persona la sua carriera e la convivenza con la malattia</strong>, offrendo uno sguardo lucido ma pieno di vitalit&#224; sulla propria esperienza.</p>    <p>La terza stagione di &#8220;Shrinking&#8221; vedr&#224; anche altri nuovi volti nel cast. Jeff Daniels vestir&#224; i panni del padre di Jimmy (interpretato da Jason Segel), mentre si uniranno alla serie anche Sherry Cola e Isabella Gomez. Il nucleo principale del cast rester&#224; invariato, con Jessica Williams, Christa Miller, Luke Tennie e Michael Urie a dare continuit&#224; alla storia del terapeuta Jimmy Laird, alle prese con le sue crisi personali e professionali.</p>    <p>Non &#232; ancora stata resa nota una data di uscita per i nuovi episodi, ma Apple ha promesso che la nuova stagione sar&#224; carica di emozioni e approfondir&#224; ancora di pi&#249; le dinamiche emotive dei protagonisti. Ne riparleremo molto presto, magari in occasione del rilascio di un trailer ufficiale.</p></div>