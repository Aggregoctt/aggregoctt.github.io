---
author: HDblog.it
canonical_url: https://www.hdblog.it/smartphone/articoli/n618502/honor-400-pro-caratteristiche-immagini/
date: '2025-05-15T07:45:00'
excerpt: Arriveranno il 22 maggio.
image: assets/media/hYQSB5cmHdRmYFo1AcJaeA-xoNO-DZ1sb0qF2PBJx-4Hw.webp
source: hdblog
tags:
- Android
- Honor
title: 'Honor 400 e variante Pro escono allo scoperto in anticipo: specifiche e immagini'
---
<div><p><a href="https://www.hdblog.it/honor-400/"><strong>Honor 400</strong></a> e <a href="https://www.hdblog.it/honor-400-pro/">400 Pro</a> saranno <a href="https://www.hdblog.it/smartphone/articoli/n617721/honor-400-pro-quando-specifiche-prezzi/">annunciati il 22 maggio</a>, ma di fatto sono gi&#224; ufficiali: il sito Honor Levant svela infatti pressoch&#233; tutti i dettagli dei due nuovi smartphone con tanto di immagini a corredo. Della inedita gamma si &#232; parlato a lungo in queste ultime settimane, <a href="https://www.hdblog.it/smartphone/articoli/n617969/honor-400-400-pro-fotocamera-200-mp-specifiche/">specie riguardo le capacit&#224; fotografiche</a> e le funzioni di <a href="https://www.hdblog.it/ia/">intelligenza artificiale</a> come la possibilit&#224; di <a href="https://www.hdblog.it/smartphone/articoli/n618114/honor-gemini-ai-nuovo-trasforma-foto-video/">trasformare foto statiche in brevi video</a>.</p>    <p>La variante base e quella Pro si differenziano innanzitutto per il <strong>design dei bordi</strong>, squadrati sul modello base e pi&#249; morbidi e smussati su quello Pro. Entrambi gli smartphone possono contare su una batteria capiente da ben <strong>6.000mAh</strong> con ricarica SuperCharge da <strong>80W</strong> sul primo e <strong>100W</strong> sul secondo (che supporta anche la ricarica wireless 80W): in sostanza, sul Pro bastano 15 minuti per passare dallo 0 al 51%. Gli smartphone condividono la RAM da <strong>12GB</strong> e la memoria interna da <strong>512GB</strong>, cos&#236; come le funzionalit&#224; basate sull'AI per modificare le foto, fare ricerca sul web, tradurre e scrivere testi.</p>    </div>