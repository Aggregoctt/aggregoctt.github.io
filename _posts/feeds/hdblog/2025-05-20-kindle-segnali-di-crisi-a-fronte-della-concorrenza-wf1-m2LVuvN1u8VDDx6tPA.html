---
author: HDblog.it
canonical_url: https://www.hdblog.it/tablet/articoli/n618979/kindle-segnali-crisi-concorrenza-boox/
date: '2025-05-20T04:35:00'
excerpt: Che succede?
image: assets/media/wf1-m2LVuvN1u8VDDx6tPA-LeYCY3JSXegtlRWDjqjcVg.webp
source: hdblog
tags:
- Android
- Amazon
title: Kindle, segnali di crisi a fronte della concorrenza di Boox (e non solo)
---
<div><p>Il mercato degli e-reader si arricchisce di un nuovo concorrente, e <a href="https://www.hdblog.it/amazon-kindle/">Amazon Kindle</a> sembra risentirne. E non sarebbe neanche l&#8217;unico dei motivi alla base della presunta <strong>crisi della divisione</strong>, che recentemente ha perso circa 100 dipendenti. In pratica, un centinaio di responsabili dello sviluppo dei lettori Kindle, degli smart speaker Echo, dell&#8217;assistente vocale Alexa e della tecnologia di guida autonoma Zoox sono stati costretti a dire addio alla societ&#224;.</p>    <p>A sentire un portavoce, i licenziamenti rientrano tra gli &#8220;sforzi di routine&#8221; di Amazon per migliorare l&#8217;efficienza e allinearsi alla roadmap di prodotto, ma qualcuno sospetta che sotto ci sia qualcosa in pi&#249;. Fa pensare &#8211; soprattutto &#8211; che il provvedimento sia arrivato a pochi giorni dal <a href="https://www.hdblog.it/tablet/articoli/n616503/boox-go-color-7-gen-ii-e-reader-specifiche-prezzo/">lancio della serie Boox Go 7</a>, competitor diretta degli attuali top di gamma Kindle (e Kobo).</p>    <p>La nuova gamma Boox &#232; composta da due dispositivi da 7 pollici, uno a colori (<strong>Go Color 7 Gen 2</strong>) e l&#8217;altro no (<strong>Go Color 7</strong>). Ma la vera caratteristica distintiva sta nel fatto che entrambi siano basati su sistema operativo <strong>Android</strong>, il che li rende un&#8217;opzione meno chiusa rispetto agli e-reader della concorrenza.</p>    <p>Ma la &#8220;chiusura&#8221; non &#232; l&#8217;unico <strong>motivo di frustrazione</strong> riportato dagli utenti di Kindle. Su Reddit, infatti, sempre pi&#249; persone condividono dubbi e lamentele riguardo alle prestazioni dei loro dispositivi, che per molti sarebbero decisamente deludenti. Ad esempio, un certo ecstathiq denuncia un <strong>calo della batteria vertiginoso</strong> verificatosi in un giorno, per quanto l&#8217;e-reader fosse nuovo e fino ad allora fosse stato anche pochissimo utilizzato. Insomma, dalla domenica al luned&#236;, il suo <strong>Kindle Basic 2024</strong> &#232; passato dal 100% al 40% senza un apparente motivo.</p>    </div>