---
author: HDblog.it
canonical_url: https://www.hdblog.it/tecnologia/articoli/n618740/openai-codex-agente-ai-coding/
date: '2025-05-16T16:35:00'
excerpt: OpenAI lancia Codex, l’agente AI che scrive codice, corregge bug e testa
  autonomamente
image: assets/media/loV6_PTU0scp810KAVkg0g-AFPRlvLOGIITli7tH3osyQ.webp
source: hdblog
tags:
- Tecnologia
title: 'Codex di OpenAI: l’agente AI che programma e testa il codice da solo'
---
<div><p>Con il <strong>debutto di Codex</strong>, <a href="https://www.hdblog.it/openai/">OpenAI</a> introduce un<a href="https://www.hdblog.it/agenti-ai/"> agente AI</a> pensato per supportare concretamente il lavoro degli sviluppatori, non solo nella scrittura del codice ma anche nella sua verifica. A differenza di altri strumenti simili, Codex &#232; in grado di iterare autonomamente i test fino a ottenere risultati soddisfacenti, producendo codice pi&#249; leggibile e conforme alle istruzioni grazie al modello pi&#249; recente, chiamato odex-1, pi&#249; preciso rispetto al gi&#224; noto o3.</p>    <p>Il funzionamento avviene su un<strong>a macchina virtuale isolata, in esecuzione su cloud,</strong> dove l&#8217;ambiente pu&#242; essere gi&#224; integrato con i repository GitHub dell&#8217;utente. In pratica, chi lavora su un progetto software potr&#224; ritrovarsi con un collaboratore digitale sempre attivo, capace di scrivere nuove funzionalit&#224;, correggere errori, rispondere a domande tecniche e perfino eseguire test &#8212; tutto in un arco di tempo che va da pochi minuti a mezz&#8217;ora, a seconda della complessit&#224;.</p>    <p>Codex<strong> si integra direttamente nell&#8217;interfaccia di <a href="https://www.hdblog.it/chatgpt/">ChatGPT</a></strong>, dove gli utenti possono assegnare compiti semplicemente digitando un prompt e cliccando su un pulsante: &#8220;Code&#8221; per le richieste di programmazione e &#8220;Ask&#8221; per ottenere spiegazioni sul codice. Ogni attivit&#224; viene tracciata in tempo reale, consentendo all&#8217;utente di monitorarne lo stato e i progressi.</p>    <p>L&#8217;accesso al nuovo agente AI &#232; partito <strong>da oggi per gli abbonati ai piani ChatGPT Pro, Enterprise e Team</strong>, con una disponibilit&#224; iniziale definita da OpenAI come &#8220;generosa&#8221;. Tuttavia, l&#8217;azienda prevede l&#8217;introduzione di limiti di utilizzo nelle prossime settimane, con la possibilit&#224; di acquistare crediti aggiuntivi per sbloccare ulteriore capacit&#224; operativa. &#200; previsto anche l&#8217;ampliamento dell&#8217;accesso agli utenti ChatGPT Plus ed Edu.</p><p>Sul fronte della sicurezza, OpenAI ha dichiarato che<strong> Codex rifiuter&#224; richieste che comportino la creazione di software malevoli</strong>. Inoltre, l&#8217;ambiente in cui opera &#232; completamente isolato dalla rete, senza accesso a internet o ad API esterne, minimizzando cos&#236; i potenziali rischi legati a un uso improprio dello strumento.</p>    <p>Codex CLI, la versione da terminale gi&#224; disponibile come progetto open source, viene ora aggiornata con una versione ottimizzata del modello o4-mini, specificamente tarato per l&#8217;ingegneria del software. Sar&#224; accessibile anche tramite l&#8217;API di OpenAI, con un costo di 1,50 dollari (circa 1,39 euro) per ogni milione di token in input e 6 dollari (circa 5,57 euro) per ogni milione in output.</p>    <p>La concorrenza in questo settore si fa sempre pi&#249; serrata. <strong>Claude Code di Anthropic e Gemini Code Assist di Google sono solo alcuni degli strumenti che si stanno contendendo l&#8217;interesse di aziende e sviluppatori</strong>. Google e Microsoft, ad esempio, sostengono che circa il 30% del codice prodotto internamente sia gi&#224; generato da AI. Anche sul fronte degli investimenti, il settore &#232; in fermento: Cursor, un altro popolare strumento di codifica AI, ha toccato una valutazione di 9 miliardi di dollari (circa 8,36 miliardi di euro), con ricavi annui intorno ai 300 milioni di dollari (circa 278 milioni di euro).</p>    <p><strong>OpenAI, nel frattempo, ha finalizzato l&#8217;acquisizione di Windsurf</strong>, una software house specializzata in soluzioni di coding AI, per un valore stimato di 3 miliardi di dollari (circa 2,79 miliardi di euro).</p></div>