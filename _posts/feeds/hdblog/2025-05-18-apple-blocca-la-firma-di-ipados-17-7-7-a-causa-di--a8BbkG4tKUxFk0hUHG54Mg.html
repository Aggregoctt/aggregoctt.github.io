---
author: HDblog.it
canonical_url: https://www.hdblog.it/tablet/articoli/n618799/ipados-17-7-7-bug-log-in-app-soluzione-update/
date: '2025-05-18T08:45:00'
excerpt: 'Per chi ha già installato l''update non c''è una soluzione: tocca aspettare
  il fix.'
image: assets/media/a8BbkG4tKUxFk0hUHG54Mg-PJYDtWGfAxoPdDPuhFqEvw.webp
source: hdblog
tags:
- Apple
title: Apple blocca la firma di iPadOS 17.7.7 a causa di un bug davvero fastidioso
---
<div><p>Apple ha rilasciato <a href="https://www.hdblog.it/ipados-17/">iPadOS 17.7.7 </a>il 12 maggio, <a href="https://www.hdblog.it/smartphone/articoli/n618168/apple-ios-185-ipados-watchos-macos-novita/">assieme a iPadOS 18.5</a>. Il colosso di Cupertino, infatti, continua a supportare nel tempo anche i dispositivi meno recenti, e quindi non adatti a ricevere gli ultimi update, rilasciando comunque aggiornamenti per correggere bug e rinfrescare le patch di sicurezza. Il problema &#232; che<strong> con iPadOS 17.7.7 qualcosa &#232; andato sorto</strong>. </p>    <p>In seguito alla distribuzione dell'update, infatti, in rete si sono moltiplicate le segnalazioni degli utenti che lamentano una <strong>continua disconnessione delle app, che richiedono perci&#242; ad ogni apertura di effettuare il login, come se fossero state appena installate</strong>. Il bug sembra colpire indistintamente tutte le app. Per quanto riguarda i giochi, peraltro, esiste anche il rischio di perdere i progressi in quei titoli che non salvano i dati su iCloud.</p><p>Se avete gi&#224; installato l'update, e vi ritrovate alle prese con il bug, purtroppo non ci sono buone notizie. Al momento<strong> la community non ha ancora trovato un escamotage in grado di risolvere anche solo temporaneamente la problematica</strong>.Tentativi come disattivare le restrizioni di Tempo di Utilizzo, rimuovere i profili di configurazione e assicurarsi che i cookie di Safari e il salvataggio delle password siano abilitati si sono rivelati vani.</p>

<p><strong>Anche soluzioni pi&#249; drastiche come il ripristino di tutte le impostazioni del dispositivo o un ripristino completo alle impostazioni di fabbrica</strong> e la configurazione dell'iPad come nuovo (senza ripristinare da un backup salvato)<strong> non hanno risolto o alleviato il problema</strong>. E quindi non resta che pazientare nell'attesa che Apple rilasci un nuovo aggiornamento.</p></div>