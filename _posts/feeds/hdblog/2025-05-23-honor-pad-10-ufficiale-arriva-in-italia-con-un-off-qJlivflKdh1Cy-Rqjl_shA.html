---
author: HDblog.it
canonical_url: https://www.hdblog.it/tablet/articoli/n619509/honor-pad-10-prezzo-italia-prezzo-tastiera-scheda/
date: '2025-05-23T16:30:00'
excerpt: Tastiera e pennino sono praticamente regalati.
image: assets/media/qJlivflKdh1Cy-Rqjl_shA-4SX9MQkEyuw6RltRlp2FDQ.webp
source: hdblog
tags:
- Android
- Honor
title: 'Honor Pad 10 ufficiale, arriva in Italia con un''offerta interessante: specifiche
  e prezzi'
---
<div>
	
				<p>Non solo <a href="https://www.hdblog.it/schede-tecniche/honor-400_i6942/">Honor 400</a> e <a href="https://www.hdblog.it/schede-tecniche/honor-400-pro_i6943/">400 Pro</a>: assieme <a href="https://www.hdblog.it/smartphone/articoli/n619225/honor-400-pro-ai-caratteristiche-prezzo-italia/">ai due nuovi smartphone</a> (abbiamo <a href="https://www.hdblog.it/smartphone/recensioni/n619213/honor-400-prova-test-foto-sconto-prezzo/">gi&#224; recensito il modello base</a>), infatti, il marchio cinese ha lanciato anche il tablet <strong>Honor Pad 10</strong>, che &#232; gi&#224; disponibile all'acquisto <strong>anche in Italia</strong> <a class="blz_link" href="https://shortlink.hdblog.it/68309ab54d7c2bb57809847f" rel="nofollow" target="_blank">sullo store ufficiale dell'azienda</a> con una sola configurazione che abbina<strong> 8 GB di RAM a 256 GB di storage</strong> e costa <strong>349,90 euro</strong>. Ed &#232; molto interessante l'<strong>offerta </strong>che consente di acquistare anche la <strong>tastiera</strong> Honor Pad 10 Smart Bluetooth Keyboard e il <strong>pennino</strong> Honor Choice TNHCHOP Pencil al costo di <strong>0,90 euro ciascuno</strong>: in totale, quindi, bastano appena 1,80 euro in pi&#249; per aggiudicarsi il pacchetto completo.</p>SCHERMO GRANDE, BATTERIA PURE<p>Come suggerisce il prezzo, siamo di fronte a un prodotto che punta ad aggredire la fascia media del mercato, e la scheda tecnica ce lo conferma: sotto la scocca troviamo infatti il <strong>SoC Snapdragon 7 Gen 3 di Qualcomm</strong>. Uno dei punti di forza di Honor Pad 10 &#232; il generoso<strong> display LCD da 12,1 pollici </strong>con risoluzione di 2.560 x 1.600 pixel, refresh rate di<strong> 120 Hz </strong>e tecnologia <strong>Eye Comfort</strong> per ridurre l&#8217;affaticamento visivo, con picchi di luminosit&#224; a 500 nit e PWM a 3.840 Hz per un&#8217;esperienza fluida anche in condizioni di luce intensa.</p><p>Con un corpo in metallo spesso <strong>6,29 mm</strong> e un peso di 525 grammi, Honor Pad 10 si distingue per l&#8217;estetica minimalista, che si completa sul retro con la fotocamera da 8 MP posta in un elemento circolare. Il dispositivo misura 277,07 mm in larghezza e 179,28 mm in altezza. Anche la fotocamera anteriore &#232; da 8 MP. Un altra specifica degna di nota &#232; la capacit&#224; della batteria, di ben <strong>10.100 mAh:</strong> la ricarica rapida &#232; da <strong>35 W</strong>.</p><p>Sul fronte della connettivit&#224;, Honor Pad 10 supporta il <strong>Wi-Fi 6</strong> e il <strong>Bluetooth 5.3</strong>. Il sistema operativo &#232; Android 15, personalizzato con l'interfaccia utente <strong>MagicOS 9.0</strong> firmata Honor. La colorazione disponibile sullo store proprietario al momento &#232; solo una, grigia, ma in futuro &#232; possibile che arrivi anche quella azzurra, chiss&#224;.</p>  

	
				


 


	
				 
			
	
			</div>