---
author: HDblog.it
canonical_url: https://www.hdblog.it/qualcomm/articoli/n618670/snpadragon-8s-gen-5-no-rilascio-2026/
date: '2025-05-16T08:50:00'
excerpt: Qualcomm potrebbe aver cambiato strategia con i SoC di fascia medio-alta
image: assets/media/i4lJTXgGCg90sxO4U2kPlA-ZtFrqEwRfNmuCuBkHtOFnA.webp
source: hdblog
tags:
- Android
- Qualcomm
title: 'Qualcomm potrebbe abbandonare la serie Snapdragon 8s: ecco cosa cambia'
---
<div><p>Qualcomm ha recentemente lanciato lo <strong>Snapdragon 8s Gen 4</strong>, un SoC di fascia medio-alta che propone un <a href="https://www.hdblog.it/qualcomm/articoli/n613158/snapdragon-8s-elite-cambio-nome-specifiche/">approccio misto</a> tra quello che abbiamo visto su <a href="https://www.hdblog.it/qualcomm-snapdragon-8-gen-4/">Snapdragon 8 Elite</a> e <a href="https://www.hdblog.it/snapdragon-8-gen-3/">Snapdragon 8 Gen 3</a>, con il quale &#232; in grado di offrire prestazioni di alto livello ad un prezzo decisamente pi&#249; contenuto.</p>    <p>Sembra per&#242; che questa strategia potrebbe <strong>cambiare nel corso del 2026</strong>, stando a quanto riferito su Weibo dal noto Digital Chat Station, il quale suggerisce che Qualcomm <strong>potrebbe non produrre affatto un eventuale Snapdragon 8s Gen 5</strong>, adottando quindi una soluzione diversa da quella implementata negli ultimi anni.</p><p>Secondo quanto riferito da Digital Chat Station, infatti, Qualcomm eviter&#224; di produrre il presunto SM8835 (il gi&#224; citato 8s Gen 5) per <strong>continuare ad offrire l'attuale Snapdragon 8 Elite</strong>. Questo comporter&#224; qualche piccola differenza per i produttori, i quali non potranno pi&#249; accedere ad una proposta a basso costo per la fascia alta, bens&#236; dovranno continuare a fare affidamento sul pi&#249; costoso 8 Elite (che comunque potrebbe ricevere un taglio di listino da parte di Qualcomm) per i loro smartphone di fascia medio-alta.</p>    <p>Allo stesso tempo, l'adozione di 8 Elite permetter&#224; di <strong>livellare verso l'alto le prestazioni degli smartphone appartenenti a questo segmento di mercato</strong>, dal momento che il SoC di Qualcomm continuer&#224; ad offrire un livello di potenza superiore a quello solitamente raggiunto dai chip che vengono proposti in questa fascia di prezzo.</p>    <p>Nonostante l'esistenza di Snapdragon 8s Gen 4, abbiamo visto che gi&#224; quest'anno molti produttori stanno continuando a fare riferimento a Snapdragon 8 Gen 3 - <a href="https://www.hdblog.it/smartphone/articoli/n616153/redmagic-10-air-global-prezzo/">come nel caso del recente Red Magic 10 Air</a> -, quindi &#232; probabile che Qualcomm abbia valutato che <strong>il riutilizzo del SoC dell'anno precedente sia pi&#249; efficace</strong> rispetto alla realizzazione di un ulteriore chip da sovrapporre sulla stessa fascia.</p></div>