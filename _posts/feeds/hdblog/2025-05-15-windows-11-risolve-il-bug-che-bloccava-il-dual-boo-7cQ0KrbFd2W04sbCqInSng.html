---
author: HDblog.it
canonical_url: https://www.hdblog.it/microsoft/articoli/n618595/windows-11-risolve-bug-dual-boot-linux/
date: '2025-05-15T15:15:00'
excerpt: windows-linux-dual-boot-bug-fix
image: assets/media/7cQ0KrbFd2W04sbCqInSng-8mgvtq2V90fshsjY2BmE4g.webp
source: hdblog
tags:
- Windows
- Microsoft
title: Windows 11 risolve il bug che bloccava il dual boot con Linux
---
<div><p>Per mesi gli utenti che utilizzavano un sistema<strong> dual boot con <a href="https://www.hdblog.it/windows-10-sun-valley/">Windows 11 </a>e una <a href="https://www.hdblog.it/distro-linux/">distribuzione Linux </a></strong>hanno dovuto affrontare un problema tanto frustrante quanto difficile da risolvere. Tutto ha avuto origine nell&#8217;agosto 2024, in seguito a un aggiornamento di sicurezza incluso nel Patch Tuesday di quel mese. L&#8217;aggiornamento, identificato con il codice KB5041585, ha introdotto un <strong>malfunzionamento che impediva ai sistemi con doppio avvio di caricare correttamente Linux</strong>, mostrando messaggi di errore legati alla politica di sicurezza di Secure Boot.</p>    <p>La causa del problema &#232; stata individuata in un&#8217;implementazione difettosa della funzione SBAT (Secure Boot Advanced Targeting). Questa funzione ha il compito di rafforzare la sicurezza durante l&#8217;avvio del sistema, bloccando bootloader obsoleti o vulnerabili mediante il controllo della DBX (la blacklist dei file eseguibili UEFI non sicuri). Tuttavia, l&#8217;aggiornamento ha applicato la configurazione SBAT anche a sistemi dual boot non standard, senza riconoscerli correttamente. Il risultato era un messaggio d&#8217;errore come: &#8220;Verifying shim SBAT data failed: Security Policy Violation&#8221;, che bloccava l&#8217;avvio del sistema Linux.</p>    <p>Nei giorni successivi al rilascio del problematico aggiornamento, Microsoft aveva fornito un workaround piuttosto tecnico, che prevedeva modifiche alle policy di sicurezza e al Registro di sistema. Un&#8217;operazione non proprio alla portata dell&#8217;utente medio, e che non risolveva completamente la questione su tutte le configurazioni. Molti utenti con distribuzioni popolari come Ubuntu, Debian, Linux Mint o Zorin OS hanno cos&#236; dovuto convivere con una convivenza problematica tra i due sistemi operativi.</p><p>Finalmente, dopo ben nove mesi di attesa, Microsoft ha distribuito <strong>la correzione definitiva con il Patch Tuesday di maggio 2025</strong>, incluso nell&#8217;aggiornamento KB5058405. Questo aggiornamento segna anche l&#8217;introduzione della nuova modalit&#224; di aggiornamenti Hotpatch per Windows 11, che consente di applicare patch senza dover riavviare il sistema. Con l'aggiornamento di maggio, il meccanismo SBAT &#232; stato corretto per riconoscere correttamente le configurazioni dual boot non convenzionali, evitando l&#8217;applicazione errata della politica di blocco.</p>    <p>Gli utenti che avevano sospeso l&#8217;utilizzo del dual boot possono ora tornare a far convivere Windows e Linux sulla stessa macchina, senza dover ricorrere a complicati espedienti tecnici. Un sollievo atteso da tempo per una fetta non trascurabile della comunit&#224;, specialmente tra gli sviluppatori e gli utenti avanzati che sfruttano la flessibilit&#224; delle distribuzioni GNU/Linux accanto alla compatibilit&#224; di Windows.</p>    <p>Chi aggiorner&#224; il proprio sistema con l&#8217;ultima patch di maggio potr&#224;<strong> finalmente tornare a utilizzare il dual boot senza ostacoli,</strong> chiudendo una parentesi durata quasi un anno.</p></div>