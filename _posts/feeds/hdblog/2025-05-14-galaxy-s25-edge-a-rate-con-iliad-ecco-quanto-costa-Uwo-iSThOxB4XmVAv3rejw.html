---
author: HDblog.it
canonical_url: https://www.hdblog.it/smartphone/articoli/n618463/galaxy-s25-edge-a-rate-con-iliad-prezzi/
date: '2025-05-14T16:15:00'
excerpt: Le offerte, semplici e "schiette", dell'operatore francese
image: assets/media/Uwo-iSThOxB4XmVAv3rejw-Vv1s41-N6JT11uk3gh3m0A.webp
source: hdblog
tags:
- Android
- Samsung
title: 'Galaxy S25 Edge a rate con Iliad: ecco quanto costa'
---
<div><p>I primi rumor su quello che dapprima &#232; stato chiamato Galaxy S25 Slim e poi abbiamo conosciuto, a gennaio, <a href="https://www.hdblog.it/schede-tecniche/samsung-galaxy-s25-edge_i6923/">come <strong>Galaxy S25 Edge</strong></a> risalgono allo scorso anno. Da poche ore il primo Galaxy S progettato in tempi recenti per essere un modello dei record o quasi in fatto di spessore e leggerezza nel suo segmento, quello dei top di gamma, &#232; realt&#224;, e in attesa della recensione che arriver&#224; a breve abbiamo gi&#224; pubblicato alcuni contenuti dedicati, come <a href="https://www.hdblog.it/samsung/articoli/n618138/galaxy-s25-edge-ufficiale-prezzi-promo/">l'anteprima (anche video)</a> e il <a href="https://www.hdblog.it/smartphone/articoli/n618239/galaxy-s25-edge-confronto-differenze-altri-s25/">confronto con gli S25 gi&#224; sul mercato</a>. </p><p>Galaxy S25 Edge non costa poco, ma <strong>&#232; un prodotto esclusivo</strong> sia all'interno della gamma Galaxy che nel mercato stesso, in cui non abbondano i modelli estremamente pratici da portare in giro e con caratteristiche di pregio, sia costruttive che hardware. E <strong>l'esclusivit&#224;, da sempre, ha un costo</strong>. Tuttavia chi &#232; interessato pu&#242; contare comunque su alcune <strong>iniziative lancio che</strong>, imboccando strade differenti,<strong> mitigano la spesa</strong>. Dal raddoppio gratuito dell'archiviazione, con la versione da 512 GB proposta al prezzo di quella da 256 GB, alle proposte degli operatori di telefonia per acquistarlo a rate.</p>    <p>Come spesso accade al lancio di un prodotto di punta, tra i primi a proporre delle formule per l'<strong>acquisto a rate di Galaxy S25 Edge</strong> c'&#232; <strong>Iliad</strong>, e anche stavolta, coerentemente con il modus operandi dell'operatore francese, le offerte realizzate in collaborazione con Findomestic sono "semplici": <strong>zero anticipo e zero interessi</strong>, solamente una rata chiara e costante da inizio a fine del piano, che si articola in 12 o in 24 mesi a seconda delle proprie necessit&#224;.</p><ul>
	<li><strong>Galaxy S25 Edge da 256 GB</strong> di archiviazione (acquisto con Iliad in unica soluzione: 1.299 euro) 
	<ul>
		<li>finanziamento Findomestic:
		<ul>
			<li>in 12 mesi: 108,25 euro/mese, no interessi no anticipo</li>
			<li>in 24 mesi: <strong>54,12 euro/mese</strong>, no interessi no anticipo</li>
		</ul>
		</li>
	</ul>
	</li>
	<li><strong>Galaxy S25 Edge da 512 GB</strong> di archiviazione (acquisto con Iliad in unica soluzione: 1.429 euro 1.299 euro) 
	<ul>
		<li>finanziamento Findomestic:
		<ul>
			<li>in 12 mesi: 108,25 euro/mese, no interessi no anticipo</li>
			<li>in 24 mesi: <strong>54,12 euro/mese</strong>, no interessi no anticipo. </li>
		</ul>
		</li>
	</ul>
	</li>
</ul>

<p>I prezzi non variano con il quantitativo di archiviazione perch&#233; Iliad, come Samsung, applica l'iniziativa promozionale del raddoppio gratuito della memoria. Tutte le rateizzazioni proposte da Iliad ed elencate sopra con <strong>finanziamento</strong> <strong>Findomestic</strong> sono, come indicato, senza interessi (TAN 0% e TAEG 0%) e senza anticipo.</p>    <p>Non &#232; disponibile invece, a differenza di quanto ad esempio avviene con iPhone, il finanziamento Younited Pay, che prevede il rinnovo del dispositivo: la rata mensile, con finanziamento Younited Pay, &#232; pi&#249; bassa, e al termine dei 12 o 20 mesi si pu&#242; scegliere se tenere il dispositivo (se lo si tiene si prosegue con le rate a parit&#224; di importo per altri 4 o 5 mesi) o restituire il dispositivo e passare al nuovo modello. &#200; giusto segnalarlo: chi segue con interesse Iliad e le sue mosse potrebbe chiedersi se manca per una nostra dimenticanza o c'&#232; dell'altro. Beh: c'&#232; "dell'altro", mentre scriviamo per S25 Edge non &#232; disponibile la formula Younited Pay, in futuro chiss&#224;.</p>    <p>L'acquisto in <strong>unica soluzione</strong> invece &#232; possibile solamente per i clienti di telefonia mobile intestatari di una SIM iliad attiva. </p>

<h2><a href="https://www.iliad.it/shop/products/samsung/Galaxy-S25-Edge/titanium-jetblack/512go?pk_campaign=Comparateurs-FilRouge&amp;pk_source=puremium&amp;t=102bf9f765d0a928321b2bc544a9d8&amp;s=1240" target="_blank">LINK GALAXY S25 EDGE A RATE CON ILIAD</a></h2></div>