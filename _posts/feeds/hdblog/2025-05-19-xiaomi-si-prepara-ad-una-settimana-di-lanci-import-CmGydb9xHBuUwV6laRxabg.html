---
author: HDblog.it
canonical_url: https://www.hdblog.it/smartphone/articoli/n618915/xiaomi-lancio-prodotti-soc-15s-pro/
date: '2025-05-19T11:05:00'
excerpt: L'azienda dovrebbe presentare il suo nuovo chip XRING O1
image: assets/media/CmGydb9xHBuUwV6laRxabg-Kim2dxCNA4e30RglxrT1ZA.webp
source: hdblog
tags:
- Android
- Xiaomi
title: Xiaomi si prepara ad una settimana di lanci importanti, tra smartphone e SoC
---
<div>
	
				<p>La settimana appena cominciata sar&#224; cruciale per Xiaomi, come ci ricorda l'azienda stessa attraverso la pubblicazione di due immagini su Weibo che ci ricordano gli appuntamenti in arrivo.</p>    <p>Il prossimo 22 maggio, infatti, Xiaomi terr&#224; un evento a Beijing in cui presenter&#224; una serie di prodotti importanti, a cominciare dai <strong>pi&#249; tradizionali come lo Xiaomi 15S Pro </strong>- una versione aggiornata di <a href="https://www.hdblog.it/schede-tecniche/xiaomi-15-pro_i6712/">15 Pro</a> - <strong>e il tablet Pad 7 Ultra</strong>. Trattandosi di un evento che cade durante l'anniversario dei 15 anni del brand, l'azienda ha in programma anche il debutto di altri prodotti particolarmente cruciali per il suo futuro, come <strong>il suo primo SUV elettrico Xiaomi YU7 </strong>e il suo nuovo chip proprietario <a href="https://www.hdblog.it/xiaomi-xring/"><strong>Xiaomi Xring O1</strong></a>.</p><p>Non per nulla l'evento viene presentato come un nuovo punto di partenza per tutta Xiaomi, specialmente in riferimento al chip Xring O1 che si preannuncia particolarmente promettente.</p>    <p>A differenza di quanto emerso dai leak precedenti, il nuovo SoC sembra essere molto vicino a quanto offerto dalle soluzioni attualmente sul mercato - in particolare da <a href="https://www.hdblog.it/mediatek-dimensity-9400/">Dimensity 9400</a> -, anche grazie all'adozione del processo produttivo a 3 nm di TSMC di seconda generazione. L'azienda parla di ben 19 miliardi di transistor, su un chip interamente progettato e realizzato da Xiaomi stessa; sebbene il tema delle performance non sia in discussione - <a href="https://www.hdblog.it/hardware/articoli/n618910/xiaomi-xring-o1-processori-potenza-dettagli/">ve ne parliamo qui</a> - <strong>resta da capire l'affidabilit&#224; e l'ottimizzazione energetica di questa soluzione</strong>.</p>UN ALTRO PASSO VERSO L'INDIPENDENZA TECNOLOGICA<p>In ogni caso, quello che emerge &#232; un<strong> trend sempre pi&#249; consolidato che vede i principali produttori cinesi impegnati in una corsa verso la totale indipendenza tecnologica dagli Stati Uniti</strong>. Sappiamo che Huawei sta collaborando con tutti i produttori di smartphone cinesi - Xiaomi inclusa - per fare in modo che <a href="https://www.hdblog.it/smartphone/articoli/n593194/harmonyos-next-app-numero/">HarmonyOS rappresenti la vera alternativa Android</a> su tutti gli smartphone venduti in Cina.</p>    <p>La mossa di Xiaomi &#232; da inquadrare in questo scenario, con un Xring O1 che<strong> rappresenta solo il primo passo verso lo sviluppo in casa dei SoC</strong>, senza dover quindi pi&#249; fare affidamento alle soluzioni Qualcomm o MediaTek, qualora la piattaforma dovesse rivelarsi un successo sotto tutti i punti di vista. Lo scenario globale sta cambiando sotto i nostri occhi e l'esito di questa trasformazione &#232; ancora tutto da stabilire.</p> 

	
				


 


	
				 
			
	
			</div>