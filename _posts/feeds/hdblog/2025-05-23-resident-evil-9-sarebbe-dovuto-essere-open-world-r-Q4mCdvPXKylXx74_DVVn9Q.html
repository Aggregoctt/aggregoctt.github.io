---
author: HDblog.it
canonical_url: https://www.hdblog.it/games/articoli/n619529/resident-evil-9-open-world-reveal-vicino-rumor/
date: '2025-05-23T16:40:00'
excerpt: 'E adesso il reveal del gioco Ã¨ imminente: lancio nei primi mesi del 2026.'
image: assets/media/Q4mCdvPXKylXx74_DVVn9Q-64UUZrTRlYLt3RTneDNLTQ.webp
source: hdblog
tags:
- Games
title: 'Resident Evil 9 sarebbe dovuto essere open world: reveal vicino | Rumor'
---
<div><p>Le nuove informazioni sono trapelate attraverso una serie di post pubblicati sulla piattaforma social X (ex Twitter), in cui AestheticGamer ha spiegato <strong>come la vecchia versione di Resident Evil 9 fosse in lavorazione addirittura dal 2017,</strong> subito dopo l'uscita del settimo capitolo. Il gioco era stato progettato per essere praticamente l'opposto di ci&#242; che abbiamo visto in Resident Evil 7, includendo un <strong>mondo aperto e persino degli elementi multigiocatore</strong>: il motivo &#232; da ricercarsi nel fatto che Capcom non fosse evidentemente soddisfatta delle prime vendite del titolo.</p>    <p>Poi, le cose sono cambiate e con il passare dei mesi<strong> le prestazioni sul mercato di Resident Evil 7 hanno rappresentato un importante successo per Capcom</strong>, con un riscatto anche dal punto di vista dell'immagine con molti fan che hanno apprezzato la svolta per la saga e anche il miglioramento qualitativo rispetto gli episodi precedenti. </p>    <p>Comunque, la versione originale di Resident Evil 9 prevedeva di ruotare attorno a <strong>Jeon e Jill bloccati su un'isola immaginaria al largo della costa di Singapore</strong>. Lo sviluppo del gioco sarebbe ripartito nel 2021, <strong>abbandonando pare le velleit&#224; open world con multiplayer descritte in precedenza</strong>, ma non ha perso i suoi protagonisti. Stando al leaker, infatti, Leon Kennedy dovrebbe essere ancora il personaggio principale.</p>    <p>Ora, sembra che Capcom si stia preparando effettivamente per presentare il nono capitolo principale della serie durante il <strong>Summer Game Fest di giugno</strong>, con tanto di finestra di lancio prevista per il primo trimestre del 2026. Non sarebbe l'unico progetto in cantiere per la serie, perch&#233; pare ci siano in programma anche dei gi&#224; vociferati<strong> remake di Resident Evil: Code Veronica e Resident Evil 0</strong>, due capitoli molto amati dai fan.</p>    </div>