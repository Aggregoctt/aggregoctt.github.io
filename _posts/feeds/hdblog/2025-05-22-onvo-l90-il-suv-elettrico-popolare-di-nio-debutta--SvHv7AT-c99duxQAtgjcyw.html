---
author: HDblog.it
canonical_url: https://www.hdmotori.it/onvo-l90-suv-elettrico-nio-autonomia/
date: '2025-05-22T16:30:28'
excerpt: 'Onvo L60: Nio lancia il SUV elettrico accessibile con tecnologia d&#039;avanguardia'
image: assets/media/SvHv7AT-c99duxQAtgjcyw-jL_WLSjvV4M4Qyo4lGSdhw.webp
source: hdblog
tags:
- Auto
title: 'Onvo L90: il SUV elettrico popolare di Nio debutta con 605 km di autonomia'
---
<div>
        
                                                                                                                                                                                                                                                
            
                        <p>Con <strong>L90</strong>, <a href="https://www.hdmotori.it/auto-articoli-n604031-nio-piani-futuri-modelli-2025/" target="_blank" rel="noopener">Nio</a> entra ufficialmente nel mercato di massa dei veicoli elettrici attraverso il suo nuovo marchio <strong>Onvo</strong>. Il modello, presentato in anteprima al Salone dell&#8217;Auto di Shanghai 2025, &#232; un SUV a tre file che punta su efficienza, tecnologie condivise e una rete di infrastrutture capillare. <strong>Il debutto commerciale &#232; previsto per il terzo trimestre del 2025</strong>, con un posizionamento al di sotto del Nio ES8 e un prezzo iniziale stimato sotto la soglia dei 400.000 yuan, pari a circa 55.000 dollari.</p>
 
<p>Il cuore tecnologico dell&#8217;L90 &#232; una piattaforma elettrica ad alta tensione da 900 volt, abbinata a <strong>un pacco batterie da 85 kWh</strong> fornito di serie su tutte le versioni. Onvo ha diffuso i primi dati relativi all&#8217;efficienza energetica nel ciclo di omologazione cinese CLTC, noto per essere meno severo rispetto allo standard europeo WLTP. Secondo quanto riportato, la versione a trazione posteriore dell&#8217;L90 consuma 14,5 kWh ogni 100 km e raggiunge un&#8217;autonomia di 605 km, mentre la variante a trazione integrale registra un consumo di 15,4 kWh/100 km, per un&#8217;autonomia dichiarata di 570 km. Risultati che collocano il modello tra i pi&#249; efficienti della sua categoria nella valutazione CLTC.<br>
    
    
                            
    
                        
                        
                        
                            
                            
                        

            
                            
    
                            
    
                                                             
 

 

 

             
                        
                        
                            
                            
                        

            
                        </p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="la-stessa-rete">LA STESSA RETE</h2>
    
    
                
    
                        
                        
                        
                            
                            
                        

            
                        
<p>Il SUV adotta una struttura che <strong>punta chiaramente alla razionalizzazione produttiva</strong>: entrambe le versioni condividono lo stesso pacco batterie, un&#8217;architettura unificata che apre alla possibilit&#224; di sostituzione rapida degli accumulatori, coerente con il sistema di battery swap gi&#224; sviluppato da Nio. A partire dal 15 maggio, infatti, i clienti Onvo potranno accedere a una rete di circa 2.000 stazioni per lo scambio automatico delle batterie, distribuite in tutta la Cina. A questo si aggiungono 2.438 colonnine di ricarica proprietarie e pi&#249; di 57.000 punti di ricarica gestiti da operatori terzi.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        <br>
L&#8217;attenzione all&#8217;efficienza si riflette anche nelle scelte progettuali legate alla riduzione del peso. Il peso complessivo del veicolo varia tra 2.250 e 2.385 kg in base alla configurazione, ma &#232; stato ottenuto grazie a numerose ottimizzazioni: i cablaggi ad alta tensione sono stati alleggeriti del 50%, le pinze freno in alluminio del 19,6%, le barre stabilizzatrici cave del 24,3% e i cerchi aerodinamici da 20 pollici dell&#8217;11,3%. Anche i componenti integrati delle sospensioni e del telaio ausiliario hanno beneficiato di una riduzione del 21,8%. Secondo i dati diffusi, il coefficiente di leggerezza del veicolo &#232; pari a 2,35.
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="motore-e-tecnologia">MOTORE E TECNOLOGIA</h2>
    
    
                
    
                        
                        
                        
                            
                            
                        

            
                        
<p>Sotto al cofano, l&#8217;L90 adotta lo stesso motore elettrico dell&#8217;<a href="https://www.hdmotori.it/nio-articoli-n603544-nio-et9-dimensioni-interni-motori-dettagli-prezzi/" target="_blank" rel="noopener">ammiraglia Nio ET9</a>, abbinato a un modulo di potenza in carburo di silicio (SiC) da 1200 V, a conferma della volont&#224; del marchio di non rinunciare alle tecnologie pi&#249; avanzate nemmeno su un modello pensato per un pubblico pi&#249; ampio. La versione a trazione integrale eroga una potenza complessiva di 440 kW, equivalenti a circa 598 cavalli. Al momento, non sono stati ancora resi noti dati precisi su prestazioni come l&#8217;accelerazione o la velocit&#224; massima.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        <br>
Infine, per quanto riguarda l&#8217;abitacolo, l&#8217;<strong>Onvo L90 offrir&#224; configurazioni da sei o sette posti</strong>, ma i dettagli su materiali, dotazioni e sistemi di infotainment devono ancora essere comunicati. Un&#8217;attesa che accompagna il debutto di un modello chiamato a democratizzare la mobilit&#224; elettrica di nuova generazione in Cina.
    
    
                            
    
                        
                        
                        
                            
                            
                        

        
    

    

</div>