---
author: HDblog.it
canonical_url: https://www.hdblog.it/indossabili/articoli/n618644/airpods-pro-3-uscita-novita-rumor/
date: '2025-05-16T07:05:00'
excerpt: Apple lascia trapelare nel suo software lâ€™arrivo degli AirPods Pro 3, attesi
  con nuove funzioni
image: assets/media/Cxx_bQf_qL9p4EuYvN_p9A-UCHcq2De3H8QR-Sff1Qu-g.webp
source: hdblog
tags:
- Apple
title: 'AirPods Pro 3 in arrivo: indizi sul nuovo modello nel software Apple'
---
<div><p>I <a href="https://www.hdblog.it/apple-airpods-3/">nuovi AirPods Pro di terza generazione</a> sembrano ormai sempre pi&#249; vicini, e questa volta l&#8217;indizio non arriva da voci anonime o render concettuali, ma direttamente dal <strong>codice di un aggiornamento software Apple</strong>. Un piccolo cambiamento linguistico ha scatenato l&#8217;attenzione degli esperti del settore: in <strong>una stringa precedentemente riferita agli &#8220;AirPods Pro di seconda generazione&#8221;, Apple ha modificato la dicitura in &#8220;AirPods Pro 2 o successivi&#8221;.</strong> La scoperta &#232; stata effettuata da Aaron Perris, che l'ha condivisa su Twitter, e secondo molti apre ufficialmente la porta al debutto imminente di una nuova generazione di auricolari.</p>    <p>Per ora si viaggia sul filo delle indiscrezioni, e a quel che possiamo sapere non si tratter&#224; di un semplice restyling, ma di un aggiornamento sostanziale della linea. Gli AirPods Pro 3, secondo i rumor pi&#249; accreditati dovrebbero portare miglioramenti tangibili nell&#8217;esperienza d&#8217;uso quotidiana: dal potenziamento della cancellazione attiva del rumore (ANC), nonch&#233; un possibile redesign del prodotto. Ma la novit&#224; pi&#249; interessante sarebbe <strong>l&#8217;introduzione del monitoraggio della frequenza cardiaca</strong>, funzione gi&#224; integrata nei Powerbeats Pro 2 lanciati recentemente. Se confermata, questa feature trasformerebbe gli AirPods Pro in un dispositivo ancora pi&#249; legato al monitoraggio della salute e del benessere personale.</p><p>Un altro elemento tecnico atteso &#232;<strong> l&#8217;adozione del nuovo chip H3</strong>, che migliorerebbe le prestazioni audio, la gestione della batteria e l&#8217;integrazione con il sistema operativo Apple. La versione precedente degli AirPods Pro ha ricevuto aggiornamenti importanti nel tempo, passando dalla ricarica Lightning a quella USB-C nel 2023, oltre a introdurre l&#8217;audio lossless per Apple Vision Pro. Questo contesto lascia intendere che Apple stia seguendo una strategia di aggiornamento progressivo ma costante, con un occhio sempre attento al perfezionamento della qualit&#224; audio e dell&#8217;esperienza utente.</p>    <p>Il debutto ufficiale degli AirPods Pro 3 potrebbe avvenire nel classico evento autunnale Apple, tradizionalmente fissato a settembre in concomitanza con il lancio dei nuovi iPhone. Anche se il prezzo ufficiale non &#232; stato ancora comunicato, ci si aspetta una cifra attorno ai 270 euro o poco pi&#249;, coerente con il costo della seconda generazione.</p>

<p>N.B. l'immagine in testata &#232; relativa agli AirPods Pro 2</p></div>