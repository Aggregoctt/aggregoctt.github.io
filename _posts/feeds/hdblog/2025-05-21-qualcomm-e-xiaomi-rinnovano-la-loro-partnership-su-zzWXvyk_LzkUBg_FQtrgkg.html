---
author: HDblog.it
canonical_url: https://www.hdblog.it/hardware/articoli/n619112/xiaomi-qualcomm-partnership-15-anni/
date: '2025-05-21T05:35:00'
excerpt: Sempre pi√π smartphone flagship, senza dimenticare AR/VR, tablet, IoT e veicoli
  elettrici.
image: assets/media/zzWXvyk_LzkUBg_FQtrgkg-7wJ0UEosjZAi1-l8Hvmejg.webp
source: hdblog
tags:
- Android
- Xiaomi
title: Qualcomm e Xiaomi rinnovano la loro partnership sui chip per altri 15 anni
---
<div><p><strong>Xiaomi e Qualcomm hanno siglato un nuovo accordo di partnership</strong> per il mondo mobile e non solo. In sostanza si riafferma che il produttore cinese continuer&#224; a usare i chip Snapdragon, per almeno altri quindici anni, nientemeno, dopo che ne sono trascorsi gi&#224; quattordici circa dal primo accordo, nel lontano 2011. Tra l&#8217;altro si conferma espressamente che la societ&#224; continuer&#224; a usare i chip flagship della Serie 8, come <a href="https://www.hdblog.it/qualcomm-snapdragon-8-gen-4/">l'ultimo Snapdragon 8 Elite</a>, nei suoi smartphone top di gamma (in apertura <a href="https://www.hdblog.it/schede-tecniche/xiaomi-14-ultra_i6264/">vediamo il 14 Ultra</a>) - e con volumi che incrementeranno ogni anno dell&#8217;accordo.</p>    <p>L&#8217;accordo, naturalmente, si estende <strong>ben oltre il mercato degli smartphone</strong>, per quanto questo rimanga cruciale. Menzionati espressamente la realt&#224; virtuale/aumentata/mista, gli indossabili, i tablet, i gadget smart home, e s&#236;, anche i veicoli elettrici, la nuova grande sfida di Xiaomi. Dice l&#8217;amministratore delegato di Xiaomi Lei Jun:</p>

<blockquote>
<p>Qualcomm Technologies &#232; sempre stato uno dei partner pi&#249; fidati e strategici di Xiaomi, accompagnandoci nel percorso da startup a leader globale della tecnologia. Non vediamo l&#8217;ora di continuare i prossimi 15 anni della nostra collaborazione, sfruttando le piattaforme e le tecnologie all&#8217;avanguardia di Snapdragon per offrire ai nostri clienti prodotti sempre pi&#249; innovativi e di alta qualit&#224; in tutto il mondo</p>
</blockquote><p>La notizia giunge in un momento piuttosto interessante, ovvero a pochi giorni dall&#8217;annuncio da parte di Xiaomi di una imponente operazione finalizzata a <strong>diventare una chipmaker a sua volta</strong>. Il percorso sar&#224; molto lungo e complicato, ma la societ&#224; cinese &#232; convinta di aver realizzato un buon piano di investimenti, che per quanto massicci saranno sostenibili nel corso dei prossimi anni. &#200; davvero pazzesco pensare che tutto &#232; nato da una banalissima custom ROM per dispositivi Android...</p></div>