---
author: HDblog.it
canonical_url: https://www.hdblog.it/games/articoli/n618728/resident-evil-9-annunciato-sicramente-2025-rumor/
date: '2025-05-16T15:10:00'
excerpt: Il lancio sarebbe fissato per il 2026.
image: assets/media/Y8HbJcc8Nm7XAXnk5ogJTQ-i0SSS1FoljJ7exg8b4q4zA.webp
source: hdblog
tags:
- Games
title: Resident Evil 9 sar√† annunciato quest'anno | Rumor
---
<div><p>Sebbene Capcom abbia confermato di essere <a href="https://www.hdblog.it/games/articoli/n586636/resident-evil-9-ufficiale-in-sviluppo/"><strong>al lavoro su un nuovo capitolo di Resident Evil</strong></a>, ad oggi, non c'&#232; stato ancora alcun reveal ufficiale del gioco. Di informazioni concrete sul titolo ne abbiamo ben poche e sono in tanti i fan che attendono ormai con ansia di ricevere nuove informazioni sul futuro della celebre saga horror.</p>    <p>Nelle ultime ore, sulla questione &#232; intervenuto anche il noto insider <strong>Dusk Golem</strong>, personalit&#224; da sempre ben informata riguardo il franchise di Capcom. Secondo quanto riferito dal leaker, <strong>Resident Evil 9 verr&#224; presentato </strong>sicuramente <strong>quest'anno</strong> con il lancio fissato, invece, <strong>per il 2026.</strong></p><p>Di recente, Dusk Golem era tornato a parlare del gioco, rivelando che il nuovo capitolo <strong>sar&#224; in grado di rivoluzionare la serie</strong> come fatto in precedenza da titoli del calibro di <strong>Resident Evil 4 </strong>e <strong>Resident Evil 7</strong>. Ricordiamo che sia il quarto sia il settimo capitolo rappresentarono un vero punto di svolta per la saga con il primo che prese <strong>una deriva pi&#249; action</strong> con l&#8217;inquadratura in terza persona da dietro le spalle del personaggio ed il secondo che, invece, pass&#242; <strong>per la prima volta nella serie alla visuale in prima persona</strong>, sulla scia di successi come Outlast e P.T.</p><p>Altre indiscrezioni riportate dall'insider riguardano l'ambientazione: Resident Evil 9 potrebbe svolgersi <strong>su un'isola ispirata a Singapore </strong>e pi&#249; precisamente all'interno <strong>cittadina rurale</strong>, andando quindi a strizzare un po' l'occhio alla location del villaggio di Resident Evil 4. Prima di lasciarvi, vi ricordiamo che, di recente, &#232; stato scovato proprio <a href="https://www.hdblog.it/games/articoli/n616462/resident-evil-9-spunta-indizio-video-celebrativo/"><strong>un riferimento al prossimo capitolo</strong></a> all'interno di un video celebrativo sulle vendite del remake del quarto capitolo. Un dettaglio che sembrerebbe preannunciare che il reveal non &#232; poi cos&#236; lontano.  </p></div>