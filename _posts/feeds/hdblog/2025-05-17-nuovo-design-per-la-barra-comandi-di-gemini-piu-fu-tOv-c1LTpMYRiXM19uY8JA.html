---
author: HDblog.it
canonical_url: https://www.hdblog.it/google/articoli/n618767/gemini-app-nuovo-design-barra-comandi/
date: '2025-05-17T09:05:00'
excerpt: La barra dei comandi dell’app Gemini cambia volto su Android e iOS, con nuove
  scorciatoie e un'interfaccia più esplicita
image: assets/media/tOv-c1LTpMYRiXM19uY8JA-qbkLOYwgSzAs7S2WIRKdFA.webp
source: hdblog
tags:
- Tecnologia
- Google
title: 'Nuovo design per la barra comandi di Gemini: più funzioni e un look rinnovato'
---
<div><p>Dopo aver introdotto un restyling per la versione web, <strong>Google sta aggiornando anche <a href="https://www.hdblog.it/gemini-ai/">l&#8217;interfaccia della sua app Gemini </a>su dispositivi mobil</strong>i. Il cambiamento principale riguarda la barra dei comandi &#8212; quella in cui si inseriscono i prompt &#8212; che si trasforma in una barra rettangolare dagli angoli arrotondati, abbandonando la precedente forma a capsula. La nuova grafica non solo rende il layout pi&#249; moderno e in linea con la versione web, ma consente anche un <strong>accesso pi&#249; rapido alle funzioni chiave dell&#8217;AI</strong>.</p>    <p>Subito sotto il campo di testo &#8220;Chiedi a Gemini&#8221; compare ora una serie di pulsanti rapidi. Il primo, rappresentato da un&#8217;icona &#8220;+&#8221;, consente di allegare contenuti multimediali, ma con un menu ora pi&#249; snello: le opzioni disponibili sono soltanto &#8220;Fotocamera&#8221;, &#8220;Galleria&#8221;, &#8220;File&#8221; e &#8220;Drive&#8221;. Un&#8217;evidente semplificazione rispetto alla versione precedente, che punta a ridurre i passaggi e migliorare l&#8217;esperienza utente.</p>    <p>Accanto a queste scorciatoie troviamo nuovi pulsanti con etichette testuali: &#8220;Research&#8221; e &#8220;Canvas&#8221;, entrambi presentati in formato pillola. Un ulteriore tocco sull&#8217;icona con tre puntini apre un elenco con descrizioni sintetiche delle funzioni, incluso l&#8217;accesso alla generazione video tramite Veo, lo strumento AI per contenuti audiovisivi di nuova generazione. Questi pulsanti restano evidenziati quando selezionati, rendendo pi&#249; chiaro all&#8217;utente quale modalit&#224; &#232; attiva.</p><p>Un'altra modifica interessante riguarda la selezione dei modelli di AI. Google ha infatti deciso di rimuovere Deep Research e Veo 2 dal selettore di modelli, evidenziando come queste siano ormai considerate capacit&#224; integrate piuttosto che modelli a s&#233; stanti. I modelli disponibili sono ora quattro:</p>

<ul>
	<li>2.0 Flash, per un supporto rapido e versatile</li>
	<li>2.5 Flash (anteprima), pensato per un ragionamento veloce</li>
	<li>2.5 Pro (anteprima), specializzato in logica, matematica e programmazione</li>
	<li>Personalizzazione (anteprima), che adatta le risposte in base alla cronologia di ricerca dell&#8217;utente</li>
</ul>

<p>La barra integra anche il microfono per l&#8217;input vocale e il pulsante &#8220;Gemini Live&#8221;, mantenendo cos&#236; le funzioni vocali gi&#224; apprezzate dagli utenti.</p>    <p>Il nuovo design &#232; gi&#224;<strong> visibile per chi utilizza la beta della Google App su Android. Anche gli utenti iOS &#8212; sia su iPhone che su iPad </strong>&#8212; iniziano a ricevere l&#8217;aggiornamento, che include anche l&#8217;adozione dei menu standard di iOS, con una coerenza maggiore rispetto all&#8217;ecosistema Apple. L&#8217;obiettivo di Google sembra essere quello di rendere l&#8217;esperienza Gemini pi&#249; uniforme tra web e mobile, e pi&#249; chiara nelle sue potenzialit&#224;.</p></div>