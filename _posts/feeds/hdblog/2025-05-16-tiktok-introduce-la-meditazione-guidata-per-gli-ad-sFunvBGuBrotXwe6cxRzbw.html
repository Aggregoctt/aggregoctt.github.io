---
author: HDblog.it
canonical_url: https://www.hdblog.it/applicazioni/articoli/n618693/tiktok-introduce-meditazione-guidata-adolescenti/
date: '2025-05-16T10:50:00'
excerpt: La funzione si attiver√† dopo le ore 22:00.
image: assets/media/sFunvBGuBrotXwe6cxRzbw-EAkcuXZVOHdLitwvq4fmNg.webp
source: hdblog
tags:
- Apps
title: TikTok introduce la meditazione guidata per gli adolescenti
---
<div>
	
				<p>Da oggi, <a href="https://www.hdblog.it/tiktok/"><strong>TikTok</strong></a> mostrer&#224; <strong>esercizi di meditazione guidata </strong>agli adolescenti <strong>dopo le 22:00</strong>. La nuova funzionalit&#224; &#232; pensata per aiutare i ragazzi <strong>a distaccarsi dagli schermi nelle ore notturne</strong> e favorire cos&#236; un buon riposo. L'app aveva gi&#224; <a href="https://www.hdblog.it/applicazioni/articoli/n611507/tiktok-musica-rilassante-adolescenti/"><strong>introdotto la musica rilassante</strong></a> per aiutare i giovani a "essere pi&#249; consapevoli del tempo trascorso online", ora li aiuter&#224; ad effettuare dei veri e propri esercizi di respirazione per supportarli <strong>nella cura del proprio benessere</strong>. </p>    <p>La nuova funzionalit&#224; verr&#224; <strong>attivata dopo le 22:00</strong> e apparir&#224; sotto forma di promemoria a tutti gli utenti di et&#224; inferiore ai 18 anni. Chi decider&#224; di ignorare la prima notifica, ricever&#224; successivamente un ulteriore avviso a schermo intero. Una volta attivata, il feed "Per Te" verr&#224; interrotto da <strong>un esercizio di meditazione guidata</strong> che aiuter&#224; gli utenti a rilassarsi per la notte. Nota importante: i messaggi di meditazione guidata saranno<strong> disponibili anche per gli adulti</strong>, ma solo per coloro che hanno attivato "Tempo di Riposo" dalle sezione "Tempo di Utilizzo" nelle Impostazioni. </p><p>Durante i test della funzione, TikTok ha riscontrato che <strong>il 98% degli utenti di et&#224; inferiore ai 16 anni</strong> l'hanno <strong>mantenuta attiva</strong> dopo averla provata per la prima volta. La ricerca dimostra che la meditazione consapevole pu&#242; migliorare la qualit&#224; del sonno nelle persone di qualsiasi et&#224; ed &#232; proprio per questo che l'azienda ha reso disponibile questa nuova funzione anche per gli utenti adulti che vogliono sviluppare delle abitudini digitali pi&#249; sane e sperimentare gli esercizi di rilassamento.</p> 

	
				


 


	
				 
			
	
			</div>