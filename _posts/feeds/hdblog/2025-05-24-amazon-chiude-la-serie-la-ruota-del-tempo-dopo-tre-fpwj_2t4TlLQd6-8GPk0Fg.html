---
author: HDblog.it
canonical_url: https://www.hdblog.it/amazon/articoli/n619545/ruota-del-tempo-cancellata-prime-video/
date: '2025-05-24T09:20:00'
excerpt: 'Amazon interrompe "La Ruota del Tempo": troppi costi, pochi spettatori'
image: assets/media/fpwj_2t4TlLQd6-8GPk0Fg-j7y98LudMg4VJcCuZwjdOA.webp
source: hdblog
tags:
- Articolo
- Amazon
title: Amazon chiude la serie "La Ruota del Tempo" dopo tre stagioni
---
<div><p>Dopo tre stagioni e un debutto accolto con entusiasmo, <strong>Amazon ha deciso di non proseguire con l&#8217;adattamento televisivo de <a href="https://www.hdblog.it/spettacolo/articoli/n605580/prime-video-ruota-del-tempo-uscita-trailer/">La Ruota del Tempo</a></strong>, celebre saga fantasy nata dalla penna di Robert Jordan e completata da Brandon Sanderson. Nonostante la terza stagione sia stata particolarmente apprezzata dagli appassionati, la decisione dello studio riflette una realt&#224; sempre pi&#249; frequente nel panorama streaming: i numeri contano pi&#249; della fedelt&#224; o della qualit&#224; narrativa.</p>

<h2><a href="https://www.primevideo.com/offers/?tag=blz-default-hdb-21">CLICCA QUI PER MAGGIORI INFO SU AMAZON PRIME</a></h2><p>La serie,<strong> lanciata nel 2021, aveva inizialmente conquistato il pubblico</strong>, posizionandosi tra le produzioni pi&#249; viste su<a href="https://www.hdblog.it/prime-video/"> Prime Video</a>. Tuttavia, stagione dopo stagione, l&#8217;interesse si &#232; progressivamente affievolito. Le aspettative di Amazon erano chiaramente ambiziose: La Ruota del Tempo doveva rappresentare,<strong> insieme a <a href="https://www.hdblog.it/il-signore-degli-anelli-amazon/">Gli Anelli del Potere</a>, un tentativo di replicare il fenomeno globale di Game of Thrones</strong>, con un universo fantasy vasto, una produzione imponente e un pubblico internazionale.</p>    <p>Proprio i costi elevati della serie &#8211; tra location esotiche, effetti visivi elaborati e un cast internazionale &#8211; sembrano aver avuto un peso determinante nella scelta di non rinnovare lo show. Fonti vicine alla produzione, come riportato da Deadline, indicano che<strong> i numeri di ascolto non giustificavano pi&#249; l&#8217;investimento richiesto per una quarta stagione</strong>.</p><p>Il dispiacere dei fan si riflette anche nelle parole del produttore e showrunner Rafe Judkins. In un&#8217;intervista concessa ad aprile a The Hollywood Reporter, Judkins aveva sottolineato quanto fosse stata importante la scelta di Amazon come partner produttivo. &#8220;Avevamo bisogno di una realt&#224; che volesse investire nelle serie a lungo termine, non solo per fare rumore iniziale e poi abbandonare&#8221;, aveva dichiarato, facendo riferimento al rischio sempre pi&#249; concreto, per molte produzioni, di essere interrotte bruscamente anche a met&#224; di un percorso narrativo gi&#224; avviato.</p>    <p>Il caso de La Ruota del Tempo non &#232; isolato. Negli ultimi anni, diverse piattaforme hanno dimostrato<strong> minore tolleranza verso progetti ad alto budget che non garantiscano un ritorno immediato</strong>. Resta ora l&#8217;amaro in bocca per chi sperava in un adattamento completo dei quattordici romanzi della saga. Con il materiale letterario ancora abbondante, la cancellazione lascia in sospeso molte linee narrative e personaggi secondari che stavano finalmente trovando spazio nella terza stagione.</p><b>Goxira</b><p>Proprio ora che si faceva interessante. Non sar&#224; stato un grandissimo show, ma nel complesso era decente. E lo dico pur detestando il condimento woke di cui &#232; farcita la serie.</p><p>Capisco per&#242; le poche visualizzazioni su quest&#146;ultima stagione, un brodo tirato per le lunghe dove praticamente non si &#232; conclusa mezza linea di trama. Una stagione filler quasi, poi la gente si stufa.</p></div>