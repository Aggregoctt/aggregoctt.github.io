---
author: HDblog.it
canonical_url: https://www.hdblog.it/business/articoli/n619216/red-hat-enterprise-linux-10-ufficiale/
date: '2025-05-21T14:55:00'
excerpt: La novità mette insieme agilità e flessibilità, all'esigenza di avere un
  ambiente pronto a garantire sicurezza contro le minacce informatiche del futuro
image: assets/media/hGHtqR6B_mLvAGqeO_TRog-r3Fro_xGxXjqiWm2G78emw.webp
source: hdblog
tags:
- Business
title: Red Hat Enterprise Linux 10 è ufficiale, il nuovo sistema pronto per le sfide
  future
---
<div>
	
				<p><strong>Red Hat</strong> ha presentato nelle scorse ore <strong>Enterprise Linux 10</strong>, evoluzione della piattaforma Linux per aziende che vuole rispondere alle esigenze dinamiche del cloud ibrido e sfruttare la <a href="https://www.hdblog.it/ia/">potenza dell&#8217;AI</a>. La nuova versione del sistema operativo offre una <strong>base strategica avanzata per l&#8217;IT aziendale</strong>, permettendo di gestire la crescente complessit&#224;, accelerare l&#8217;innovazione e costruire un&#8217;infrastruttura di calcolo pi&#249; sicura per il futuro.</p>    <p>In un contesto in cui l&#8217;IT aziendale deve affrontare la proliferazione di ambienti ibridi e l&#8217;imperativo di integrare carichi di lavoro AI, la necessit&#224; di un sistema operativo intelligente, resiliente e duraturo &#232; diventata cruciale. <strong>Red Hat Enterprise Linux 10</strong> nasce con il proposito di rispondere a questa esigenza, fornendo una piattaforma progettata per mettere insieme agilit&#224; e flessibilit&#224; all'esigenza della clientela a cui si rivolge di avere un ambiente che possa fronteggiare le minacce informatiche del futuro.</p><blockquote>
<p>Red Hat Enterprise Linux 10 &#232; progettato per consentire ai team IT e agli sviluppatori non solo di gestire il presente, ma di progettare il futuro - ha dichiarato Gunnar Hellekson, vicepresidente e direttore generale di Red Hat Enterprise Linux - . Grazie a funzionalit&#224; intelligenti basate sull'AI generativa, alla gestione unificata del cloud ibrido tramite modalit&#224; immagine e un approccio proattivo alla sicurezza con la crittografia post-quantistica, Red Hat Enterprise Linux 10 fornisce le fondamenta solide e innovative necessarie alle aziende per crescere nell&#8217;era del cloud ibrido e dell&#8217;AI. </p>
</blockquote>GEN AI, INTEGRAZIONE NATIVA<p>Red Hat Enterprise Linux 10 introduce <strong>Red Hat Enterprise Linux Lightspeed</strong>. Integrando nativamente l&#8217;AI generativa, Lightspeed fornisce una guida contestuale e raccomandazioni pratiche attraverso <strong>un&#8217;interfaccia che dialoga con un linguaggio naturale</strong> e che assiste gli utenti in attivit&#224; che vanno dalla risoluzione dei problemi comuni all&#8217;implementazione delle best practice per la gestione di ambienti IT complessi.</p>    <p>Questo consente <strong>sia ai professionisti IT che alle figure con meno esperienza</strong> di gestire gli ambienti Red Hat Enterprise Linux con maggiore efficienza, grazie all&#8217;integrazione di un supporto basato sull&#8217;AI direttamente nella riga di comando del sistema. Red Hat Enterprise Linux 10 si propone al mercato come la prima distro Linux enterprise a integrare la crittografia post-quantistica conforme agli standard federali di elaborazione delle informazioni (FIPS), approccio proattivo che permette alle aziende di difendersi in modo pi&#249; efficace dagli attacchi basati sull'approccio &#8220;raccogli ora, decritta dopo&#8221; . Ci&#242; include l&#8217;integrazione di <strong>algoritmi resistenti alla computazione quantistica</strong> per mitigare il rischio di una futura decrittazione dei dati raccolti oggi, e schemi di firma post-quantistica per validare l&#8217;integrit&#224; e l&#8217;autenticit&#224; dei pacchetti software e dei certificati TLS. </p>MODALIT&#192; IMMAGINE<p>Red Hat Enterprise Linux 10 introduce la <strong>modalit&#224; immagine</strong>, un approccio nativo per i container che unifica creazione, implementazione e gestione sia del sistema operativo che delle applicazioni in un unico flusso di lavoro semplificato. I clienti possono ora gestire l&#8217;intero ambiente IT, dalle applicazioni containerizzate alla piattaforma sottostante, con strumenti e tecniche coerenti. Questo riduce significativamente la deriva di configurazione, prevenendo in modo proattivo deviazioni impreviste delle patch e stabilendo un insieme unificato di pratiche per sviluppatori di applicazioni e team operativi IT.</p>    <p>Spesso le organizzazioni IT devono <strong>prendere decisioni critiche</strong> durante la fase di build, definendo la combinazione specifica di pacchetti in un ambiente operativo standard (SOE). Red Hat Enterprise Linux 10 integra i suggerimenti sui pacchetti di Red Hat Insights image builder, aiutando i team a prendere decisioni pi&#249; informate e personalizzate per la loro specifica implementazione, prima che queste abbiano un impatto sulla produzione. Inoltre la pianificazione di Red Hat Insights offre una visibilit&#224; sulla roadmap e sul ciclo di vita di Red Hat Enterprise Linux, migliorando la preparazione della piattaforma nei confronti delle sfide future. </p>ALTRE FUNZIONALIT&#192;<p>L&#8217;ultima versione della piattaforma funge da fondamento per <strong>Red Hat AI</strong>, la suite di soluzioni di intelligenza artificiale curate e ottimizzate di Red Hat che comprende Red Hat AI Inference Server, Red Hat OpenShift AI e Red Hat Enterprise Linux AI (RHEL AI). Tra le altre funzionalit&#224; e innovazioni di Red Hat Enterprise Linux 10 si segnalano:</p>

<ul>
	<li>preparazione per il cloud ibrido, con le immagini Red Hat Enterprise Linux pre-ottimizzate, completamente supportate e pronte all&#8217;uso su AWS, Google Cloud e Microsoft Azure</li>
	<li>toolkit IT esteso: scoperta di software supportati dalla community in modo pi&#249; sicuro e conveniente tramite il repository delle estensioni Red Hat Enterprise Linux</li>
	<li>innovazione sicura: soluzioni convalidate dai partner basate su hardware avanzato per AI e altri carichi di lavoro impegnativi</li>
	<li>esplorazione di nuove architetture: vantaggio nello sviluppo per la piattaforma RISC-V con un&#8217;anteprima per sviluppatori di Red Hat Enterprise Linux 10 in collaborazione con SiFive, che offre accesso anticipato a una piattaforma pi&#249; sicura e affidabile per l&#8217;architettura HiFive P550 RISC-V</li>
	<li>strategie di sicurezza migliorate: maggiore scelta e facilit&#224; nella sicurezza di Linux grazie al Red Hat Enterprise Linux Security Select Add-On che sar&#224; rilasciato a breve, uno strumento che permette di richiedere correzioni specifiche per un massimo di 10 vulnerabilit&#224; ed esposizioni comuni (CVE) all&#8217;anno. </li>
</ul>

DISPONIBILIT&#192; E PREZZI<p>Red Hat Enterprise Linux 10 &#232; <strong>gi&#224; disponibile</strong> tramite il <a href="https://www.redhat.com/en/technologies/linux-platforms/enterprise-linux-10" target="_blank">Red Hat Customer Portal</a>. Gli sviluppatori possono inoltre accedere a Red Hat Enterprise Linux 10 attraverso i programmi Red Hat Developer gratuiti, che offrono una vasta gamma di risorse per iniziare, tra cui accesso al software, video dimostrativi, demo e documentazione. </p>    <p>Il costo di Red Hat Enterprise Linux 10 varia, e anche di parecchio, a seconda della tipologia del pacchetto scelto. Diciamo che si parte da 200 dollari circa all'anno, ma a seconda del pacchetto servizi si possono superare facilmente i 1.400 dollari all'anno. Comunque ci sono <strong>60 giorni di prova</strong> senza costi.</p>

	
				


 


	
				 
			
	
			</div>