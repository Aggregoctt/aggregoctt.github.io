---
author: HDblog.it
canonical_url: https://www.hdblog.it/hardware/articoli/n618833/nvidia-geforce-rtx-5060-specifiche-prezzi/
date: '2025-05-19T06:00:00'
excerpt: 'Forse non è il caso di precipitarsi a comprarla: meglio aspettare che dicono
  le recensioni, che dovrebbero arrivare nei prossimi giorni.'
image: assets/media/Hiblj67NKF5s4IBTGjVy5g-a5Df675IMJ-u32ARI75B5Q.webp
source: hdblog
tags:
- Windows
- Nvidia
title: NVIDIA GeForce RTX 5060 è arrivata
---
<div>
	
				<p>Come promesso, alla vigilia del <a href="https://www.hdblog.it/computex/">Computex 2025 <strong>NVIDIA</strong></a><strong> ha lanciato la sua nuova scheda video gaming mainstream, la GeForce RTX 5060</strong>. Dovrebbe trattarsi del modello entry level della <a href="https://www.hdblog.it/nvidia-geforce-rtx-50/">nuova generazione, basata sull&#8217;architettura Blackwell</a>. In effetti ci sono indiscrezioni su una ancora pi&#249; economica (e naturalmente meno potente) RTX 5050, ma le indicazioni sono piuttosto vaghe e incerte.</p>
	 
	 

	<p class="cat_windows">
		
		<span class="toplabel">Windows</span>
		15 Apr
	</p>

	 
	 

	<p class="cat_windows">
		
		<span class="toplabel">Windows</span>
		06 Mag
	</p>
<p>Tutti i dettagli tecnici della scheda erano gi&#224; stati annunciati nelle scorse settimane. In concreto, la storia che abbiamo visto con tutte le altre schede Blackwell si ripete anche qui: <strong>le novit&#224; principali sono DLSS 4 e soprattutto la MFG o Multi-Frame Generation</strong>. A livello di potenza bruta &#8220;tradizionale&#8221; le differenze con la diretta antecedente, la 4060, dovrebbero essere piuttosto contenute - indicate intorno a un +10-15% da NVIDIA stessa. La societ&#224; la inquadra come un upgrade significativo per quegli utenti con sistemi ancora basati su generazioni ancora precedenti, come RTX 2060 o 3060.</p><p>Vero &#232; che, con solo 8 GB di VRAM, la scheda rimarr&#224; con ogni probabilit&#224; ancorata al FHD. Diciamo &#8220;con ogni probabilit&#224;&#8221; perch&#233;, a differenza del modus operandi tradizionale, NVIDIA non ha fornito alla stampa in anticipo i driver per testarla. <strong>Le schede sono in circolazione, ma sono sostanzialmente inerti</strong> perch&#233; non c&#8217;&#232; modo di farle riconoscere dal sistema operativo. NVIDIA &#232; stata piuttosto vaga sulle motivazioni di questa decisione, rilasciando dichiarazioni che alludevano alla volont&#224;/necessit&#224; di ottimizzare ulteriormente i driver.</p><p>In ogni caso, contestualmente NVIDIA ha annunciato l&#8217;inizio della distribuzione dei computer portatili basati sulla versione laptop della scheda, con prezzi che negli Stati Uniti partiranno  da 1.099 dollari. <strong>La scheda desktop parte, sempre negli USA, da 299 dollari</strong>; il consiglio per i nostri lettori &#232; di aspettare la recensione prima di acquistarla, che verosimilmente arriver&#224; nel prossimo paio di giorni, anche se &#232; facile prevedere che non sar&#224; molto facile consigliarla, almeno sulla carta. Per ora non abbiamo informazioni sul MSRP italiano, non appena avremo aggiornamenti vi faremo sapere.</p> 

	
				


 


	
				 
			
	
			</div>