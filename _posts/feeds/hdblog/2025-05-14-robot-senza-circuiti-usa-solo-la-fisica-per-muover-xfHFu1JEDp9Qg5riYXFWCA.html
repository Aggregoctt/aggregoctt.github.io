---
author: HDblog.it
canonical_url: https://www.hdblog.it/tecnologia/articoli/n618351/robot-aria-fisica-senza-elettronica/
date: '2025-05-14T16:40:00'
excerpt: Robot a tubi d'aria cammina e nuota senza elettronica
image: assets/media/xfHFu1JEDp9Qg5riYXFWCA-AsBD3zg5pT6Ng-lglrBZGw.webp
source: hdblog
tags:
- Tecnologia
title: 'Robot senza circuiti: usa solo la fisica per muoversi | Video'
---
<div><p>Un gruppo di ricercatori olandesi ha sviluppato <a href="https://www.hdblog.it/robot/"><strong>un robot fuori dagli schemi</strong></a>, in grado di muoversi con sorprendente agilit&#224; <strong>senza bisogno di circuiti elettronici o comandi digitali</strong>. &#200; stato creato all&#8217;<strong>AMOLF, istituto di ricerca nei Paesi Bassi</strong>, da Alberto Comoretto, Mannus Schomaker e Bas Overvelde. Il robot ha una struttura leggera, composta da tubi flessibili, e sfrutta esclusivamente principi fisici per generare il movimento. A renderlo straordinario &#232; il fatto che non ha un cervello artificiale n&#233; una rete di sensori: si "auto-organizza" grazie alle leggi della fisica.</p>    <p>Il principio alla base del suo funzionamento &#232; lo stesso dei celebri pupazzi gonfiabili che ondeggiano davanti ai negozi. <strong>Ogni gamba del robot &#232; formata da un anello di elastomero con un&#8217;ansa o &#8220;piega&#8221; all&#8217;interno</strong>. Quando l&#8217;aria viene pompata costantemente al suo interno, la piega si muove lungo il tubo, generando un&#8217;oscillazione continua. Questo moto ondulatorio si traduce in un&#8217;andatura che, inizialmente, appare caotica. Tuttavia, nel giro di pochi istanti, le gambe cominciano a muoversi in sincronia, interagendo con il suolo e tra loro, fino a ottenere un&#8217;andatura stabile e coordinata.</p>          <p>Il robot &#232; stato testato sia in versione a due che a quattro zampe, e in entrambe riesce a raggiungere<strong> velocit&#224; davvero elevate: fino a 30 volte la lunghezza del proprio corpo al secondo su superfici piane</strong>. &#200; un traguardo significativo per i robot alimentati ad aria, che raramente raggiungono prestazioni di questo livello. Inoltre, se durante il movimento il robot incontra ostacoli o irregolarit&#224; nel terreno, la sua andatura si interrompe solo momentaneamente: appena riprende velocit&#224;, le gambe tornano a muoversi in modo coordinato.</p>    <p><strong>L&#8217;adattabilit&#224; del sistema &#232; ancora pi&#249; evidente quando il robot entra in acqua</strong>. Grazie alle propriet&#224; fisiche dei materiali usati, passa automaticamente da un&#8217;andatura terrestre a un movimento alternato delle gambe, perfetto per il nuoto. Questa transizione avviene senza alcuna modifica strutturale o intervento esterno: &#232; la stessa logica della fisica fluida a guidare il cambiamento.</p>    </div>