---
author: HDblog.it
canonical_url: https://www.hdblog.it/domotica/articoli/n618968/samsung-smartthings-novita-dormire-meglio/
date: '2025-05-19T17:45:00'
excerpt: Migliorata l'integrazione con Samsung Health, in particolare per il miglioramento
  dell'ambiente del sonno.
image: assets/media/qt9wT43u_INBt61a6rZl9g-wR0ke4BBPb6Z-fqTJz486w.webp
source: hdblog
tags:
- Samsung
title: 'SmartThings si aggiorna: aiuter√† gli utenti a dormire meglio'
---
<div><p>L'update mira dunque a supportare l'utente nella<strong> creazione delle migliori condizioni di riposo</strong>, sfruttando degli appositi report generati da Samsung Health. Questi rapporti forniscono informazioni che influenzano la qualit&#224; del sonno, come <strong>temperatura, umidit&#224;, intensit&#224; luminosa e molto altro ancora</strong>: i dati vengono raccolti, generati e condivisi da dispositivi e sensori compatibili con SmartThings.</p>    <p>Quindi, gli utenti che possiedono <strong>Galaxy Watch</strong> o<strong> Galaxy Ring</strong> possono adesso connettersi alla piattaforma SmartThings allo scopo di <strong>regolare automaticamente l'ambiente di riposo in base agli orari di sonno e veglia effettivi</strong>. Sar&#224; possibile impostare delle routine specifiche, come aprire le tende al mattino e abbassare le luci quando si va dormire. </p>    <p>La<strong> programmazione ricorrente per le routine</strong> &#232; infatti una delle novit&#224; pi&#249; importanti della nuova versione di SmartThings, che offre la possibilit&#224; agli utenti di <strong>impostare programmi settimanali, mensili o annuali.</strong> Novit&#224; che coinvolgono persino la gamma di <strong>TV Samsung del 2025</strong>. In che modo? Ad esempio,<strong> consentendo agli utenti di includere le proprie preferenze di intrattenimento nella routine della casa intelligente</strong>, come accendere il proprio canale preferito al mattino o passare a un canale specifico a un orario prestabilito per non perdere l'inizio di un programma, un film o di un evento sportivo. </p>    </div>