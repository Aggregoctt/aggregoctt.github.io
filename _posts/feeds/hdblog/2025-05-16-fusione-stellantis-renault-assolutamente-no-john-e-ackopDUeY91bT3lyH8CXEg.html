---
author: HDblog.it
canonical_url: https://www.hdmotori.it/fusione-stellantis-renault-john-elkann-smentita/
date: '2025-05-16T07:30:38'
excerpt: Il presidente di Stellantis mette un freno alle speculazioni e ribadisce
  che non ci sar&agrave; alcuna fusione
image: assets/media/ackopDUeY91bT3lyH8CXEg-z4lfAn-KeddsSG4uMXilbA.webp
source: hdblog
tags:
- Auto
title: Fusione Stellantis - Renault? Assolutamente no, John Elkann smentisce
---
<div>
                            
                    
                                                                                
            
                        <p>Ogni tanto si torna a <strong>speculare di una possibile fusione tra Stellantis e Renault</strong>. Ipotesi che ultimamente &#232; tornata alla ribalta <a href="https://www.hdmotori.it/auto-articoli-n617365-elkann-de-meo-auto-europa-intervista/">dopo l&#8217;intervista congiunta tra John Elkann e Luca de Meo</a> in cui i due manager hanno parlato del destino dell&#8217;industria auto europea e dei passi necessari per rilanciarla. Ad oggi, comunque, <strong>non ci sono trattative su di un&#8217;operazione simile</strong> e la conferma arriva proprio dal presidente di Stellantis parlando al FT Future of the Car Summit di Londra.</p>
<blockquote><p>Non stiamo discutendo di alcuna fusione.</p></blockquote>
<p>Insomma, <strong>arriva una nuova smentita</strong> alle voci di questa fantomatica fusione di cui ciclicamente si torna a parlare. Sempre Elkann era intervenuto per smentire queste voci <a href="https://www.hdmotori.it/renault-articoli-n593784-stellantis-renault-indiscrezioni-voci-fusione/">pure alla fine di settembre 2024</a>. Niente fusione tra i due Gruppi, ad oggi non ci sono piani per una cosa simile ed il presidente di Stellantis lo ribadisce ulteriormente per mettere un freno alle speculazioni.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="il-2025-anno-importante-per-l-8217-industria-auto-europea">IL 2025 ANNO IMPORTANTE PER L&#8217;INDUSTRIA AUTO EUROPEA</h2>
    
    
                
    
                        
                        
                        
                            
                            
                        

            
                        
<p>Niente fusione ma l&#8217;occasione del FT Future of the Car Summit di Londra spinge Elkann a ribadire alcuni importanti concetti espressi proprio all&#8217;interno di quell&#8217;intervista congiunta. Il presidente di Stellantis evidenzia che il <strong>2025 sar&#224; fondamentale</strong> per capire se l&#8217;Unione Europea vuole essere ancora <strong>protagonista nell&#8217;industria automotive</strong>. Da una parte c&#8217;&#232; la Cina che spinge molto e dall&#8217;altra c&#8217;&#232; Donald Trump che ha le idee ben chiare su quello che vuole ottenere da questo settore. L&#8217;Unione Europea con le sue azioni decider&#224; se vuole essere ancora competitiva oppure no.</p>
<p>Si torna a guardare con interesse alle piccole auto (segmento A e B) ma l&#8217;Europa deve dare la possibilit&#224; di dare nuovo slancio a queste vetture. Come? Attraverso una semplificazione normativa che permetterebbe di costruire auto meno costose e quindi pi&#249; accessibile da parte delle persone. Il rispetto delle attuali normativa ha infatti portato secondo Elkann, ma pure secondo De Meo nella passata intervista congiunta, a rendere molto pi&#249; costose anche le piccole auto che quindi le persone fanno molta pi&#249; fatica ad acquistare.</p>
    
    
                            
    
                        
                        
                        
                            
                            
                        

        
    

    

</div>