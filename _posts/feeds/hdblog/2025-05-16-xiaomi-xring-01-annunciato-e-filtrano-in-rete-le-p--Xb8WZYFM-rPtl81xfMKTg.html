---
author: HDblog.it
canonical_url: https://www.hdblog.it/hardware/articoli/n618625/xiaomi-xring-chip-soc-proprietario-potenza-leak/
date: '2025-05-16T06:35:00'
excerpt: A quanto pare Xiaomi pensa anzitutto alla fascia media.
image: assets/media/-Xb8WZYFM-rPtl81xfMKTg-Kim2dxCNA4e30RglxrT1ZA.webp
source: hdblog
tags:
- Android
- Xiaomi
title: Xiaomi Xring 01 annunciato e filtrano in rete le performance del chip proprietario
---
<div><p><strong>Xiaomi</strong> ci riprova. Dopo aver tentato di <strong>sviluppare chip prorpietari</strong> gi&#224; anni fa, col<a href="https://www.hdblog.it/2017/02/28/xiaomi-annuncio-redmi-4x-mi-5c-soc-surge-s1/"> Surge S1 con cui nel 2017 aveva equipaggiato</a> il <a href="https://www.hdblog.it/schede-tecniche/xiaomi-mi-5c_i3408/">medio gamma Mi 5c</a>, il colosso cinese ha ora in cantiere nuove soluzioni fatte in casa, che <a href="https://www.hdblog.it/hardware/articoli/n617192/xiaomi-xring-chip-proprietari-3-nm/">stando ai rumor</a> sarebbero in lavorazione presso una nuova divisione denominata <a href="https://www.hdblog.it/xiaomi-xring/">Xring</a> e cui sono stati assegnati 1.000 dipendenti. Ma non si stratta di semplici voci di corridoio, perch&#233; nelle scorse ore il colosso cinese ha confermato la notizia annunciando la <strong>presentazione del chip Xring 01 </strong>prevista <strong>a fine mese</strong>.</p><p>Per il momento Xiaomi non si &#232; sbilanciata sulle caratteristiche tecniche del chip, ma tramite il leaker cinese WhyLab possiamo farci una prima idea concreta di quali siano i primi progetti di Xiaomi in questo senso A quanto pare il SoC in lavorazione ovrebbe offrire una <strong>potenza di calcolo paragonabile <a href="https://www.hdblog.it/snapdragon-8-gen-2/">allo Snapdragon 8 Gen 2</a></strong>, il processore che ha equipaggiato la maggior parte dei flagship nel 2023. Se cos&#236; fosse, Xiaomi non punterebbe a competere direttamente con le soluzioni pi&#249; potente sul mercato, ma il SoC Xring dovrebbe essere in grado di rivaleggiare con i chip Tensor di Google e con i processori "pseudo-flagship" di Qualcomm, <a href="https://www.hdblog.it/qualcomm-snapdragon-8s-gen-3/">come Snapdragon 8s Gen 3</a> e 8s Gen 4.</p>    <p>Una mossa che avrebbe senso: il catalogo di Xiaomi infatti &#232; molto ampio, ed &#232; particolarmente ricco nella fascia media. Sviluppare un chip propietario destinato ai mid-range, cio&#232; i dispositivi che muovono i volumi maggiori di spedizione, permetterebbe sul lungo periodo di ottenere risparmi significativi, e il tutto senza sostenere i costi di sviluppo necessari per mettere a punto chip all'avanguardia che andrebbero ad equipaggiare dispositivi di fascia alta e dunque meno popolari.</p><p>Per la produzione di questo primo chip "Xring", pare che Xiaomi si affider&#224; al processo a <strong>4 nm </strong>di TSMC. Si vocifera inoltre che l'hardware adotter&#224; un'interessante configurazione a<strong> 8 core</strong> (1+3+4), con un core prime ultra-veloce operante a 3.2 GHz, tre core performance a 2.5 GHz e quattro core efficiency a basso consumo che lavorano a 2.0 GHz.</p>

<p>Non resta che attendere la comunicazione della data esatta della presentazione che, come detto, &#232; prevista entro fine mese. Alcuni gadget promozionali filtrate in rete e dedicati al 15&#176; anniversario di Xiaomi, che cade quest'anno e che il brand <a href="https://www.hdblog.it/tecnologia/offerte/n616246/xiaomi-ha-prolungato-offerte-anniversario/">ha gi&#224; iniziato a celebrare con molte offerte</a>, contribuiscono a confermare il lancio imminente dei chip, con il logo "Xring" che fa bella mostra di s&#233; sulla t-shirt dedicata all'occasione speciale.</p></div>