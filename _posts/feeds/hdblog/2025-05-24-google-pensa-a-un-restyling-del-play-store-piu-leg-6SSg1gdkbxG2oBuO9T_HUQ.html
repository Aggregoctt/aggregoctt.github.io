---
author: HDblog.it
canonical_url: https://www.hdblog.it/google/articoli/n619541/google-play-store-nuovo-design-io-2025/
date: '2025-05-24T08:40:00'
excerpt: Qualche slide anticipa un layout molto più dinamico e brioso.
image: assets/media/6SSg1gdkbxG2oBuO9T_HUQ-Hg-ojfqxc4wIOMjs13_ktA.webp
source: hdblog
tags:
- Android
- Google
title: 'Google pensa a un restyling del Play Store: più leggero e divertente'
---
<div><p><strong>Google sta lavorando a un restyling <a href="https://www.hdblog.it/play-store/">dell&#8217;interfaccia del Play Store</a></strong>: ha mostrato qualche fugace anteprima in una delle sessioni durante la <a href="https://www.hdblog.it/google-io/">conferenza I/O 2025</a>, che vi proponiamo qui di seguito grazie ai colleghi di 9to5google. Il colosso di Mountain View punta evidentemente a rendere l&#8217;esperienza d&#8217;uso dell&#8217;app un po&#8217; pi&#249; memorabile e &#8220;divertente&#8221;, a differenza di quella attuale che &#232; s&#236; pratica, ma forse anche un pochino anonima e noiosa, in un certo senso.</p>    <p>Come si pu&#242; vedere dagli screenshot, <strong>lo stile &#232; decisamente pi&#249; dinamico</strong> di quello attualmente in circolazione, grazie a immagini e video a schermo quasi-intero che occupano tutta la larghezza dello schermo, categorie pi&#249; specifiche e particolari di app suggerite, mischiate a caroselli scrollabili lateralmente - pi&#249; in generale pare che Google punti a un layout meno &#8220;rigido&#8221;, per cos&#236; dire, cercando di stimolare di pi&#249; un&#8217;esperienza e una risposta emozionale.</p><p>Google propone <strong>novit&#224; anche per le pagine delle app</strong>: a quanto pare sar&#224; possibile specificare un&#8217;immagine &#8220;hero&#8221; in apertura della pagina, che sparir&#224; automaticamente scrollando verso il basso, e oltre alle tradizionali immagini/screenshot sar&#224; possibile includere anche video e clip audio. Il tutto con una grafica pi&#249; nuova e ariosa, chiaramente ispirata dal Material 3 Expressive. Quando arriver&#224;? Difficile a dirsi, ma ci pare lecito ipotizzare che l&#8217;attesa sar&#224; ancora lunghetta. Qualche mese almeno?</p>    </div>