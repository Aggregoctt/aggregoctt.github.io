---
author: HDblog.it
canonical_url: https://www.hdblog.it/android/articoli/n619190/addio-app-postepay-sostituita-poste-italiane/
date: '2025-05-21T11:45:00'
excerpt: Arriva un'app unica per gestire tutte le operazioni.
image: assets/media/KjP4xlutusSaS0k9gIjBkQ-ex8bqNbFY9g9EwlW-dBQ8g.webp
source: hdblog
tags:
- Apps
title: 'Addio alle App Bancoposta e Postepay: presto sostituite dall''App Poste Italiane'
---
<div><p> Le <strong>App Bancoposta</strong><a href="https://www.hdblog.it/smartphone/articoli/n561964/postepay-mastercard-request-to-pay-italia/"><strong> e Postepay</strong></a> verranno sostituite nei prossimi mesi dall'<strong>App Poste Italiane</strong>. Stando a quanto riferito dalla societ&#224;, l'intento &#232; quello di <strong>rendere disponibili tutte le funzionalit&#224;</strong> presenti all'interno delle App BancoPosta e Postepay all'interno di <strong>un'unica applicazione </strong>al fine di rendere cos&#236; molto pi&#249; semplice per gli utenti la <strong>gestione delle varie operazioni finanziare</strong>, dal controllo dei conti ai pagamenti, fino ad arrivare alla gestione delle utenze e delle SIM PosteMobile. <br>
<br>
Il processo di transizione verso la nuova app unica prender&#224; il via <strong>gradualmente</strong> a partire dal <strong>30 giugno prossimo</strong>.</p><p>La nuova app unica &#232; gi&#224; disponibile per il download sia su <strong>Google Play Store </strong>che su <strong>App Store</strong>. Dunque, chiunque volesse pu&#242; gi&#224; iniziare ad usare l'applicazione per gestire le proprie carte Postepay e Conti Banco Posta, le linee mobili e fisse e tanto altro ancora. Nel descrivere la sua nuova app, Poste Italiane parla di<strong> un'esperienza di utilizzo ottimizzata</strong> e<strong> arricchita di nuove funzionalit&#224; </strong>per il pagamento, l&#8217;identificazione, l&#8217;acquisto e la gestione dei prodotti.</p>    <p>Tra le novit&#224; elencate vi &#232; anche la possibilit&#224; di accedere ad una <strong>nuova sezione chiamata "Risparmio Totale" </strong>che permette di vedere il valore complessivo dei propri risparmi tra Libretti, Buoni, Offerte e Depositi Supersmart - direttamente nella home page. Ancora, &#232; possibile associare un IBAN alla propria Carta Postepay Digital e visualizzare e <strong>gestire la Carta Postepay Borsa di Studio</strong>.</p>    <p>Per avere maggiori informazioni sui servizi e sulle funzionalit&#224; della nuova app Poste Italiane, &#232; possibile consultare <strong>la pagina dedicata sul sito ufficiale </strong>(link in FONTE).</p></div>