---
author: HDblog.it
canonical_url: https://www.hdblog.it/hardware/articoli/n619184/nvidia-geforce-rtx-5080-super-specifiche/
date: '2025-05-21T11:20:00'
excerpt: Le principali novità ruoteranno attorno alla VRAM. La GPU dovrebbe rimanere
  pressoché identica, clock incluso.
image: assets/media/8zucbFEw0xrQr8DxmsDLsg-1-xabKa-yHi-Q7t_tauQpg.webp
source: hdblog
tags:
- Windows
- Nvidia
title: NVIDIA GeForce RTX 5080 SUPER, ecco le presunte specifiche tecniche
---
<div><p><a href="https://www.hdblog.it/hardware/articoli/n618833/nvidia-geforce-rtx-5060-specifiche-prezzi/">A inizio settimana</a> NVIDIA ha rilasciato quella che dovrebbe essere l&#8217;ultima scheda della prima gamma di <a href="https://www.hdblog.it/nvidia-geforce-rtx-50/">GeForce RTX 50</a>, la 5060 (si vocifera dell&#8217;esistenza di una 5050 ma ci sono poche indicazioni concrete), che gi&#224; &#232; tempo di parlare del refresh &#8220;SUPER&#8221; di met&#224; ciclo vitale. Nelle scorse ore l&#8217;infaticabile leaker Kopite7kimi ha condiviso su Twitter le possibili <strong>specifiche tecniche dettagliate della 5080 SUPER</strong>, e ci sono alcune novit&#224; decisamente interessanti.</p>    <p>Tanto per cominciare, <strong>la VRAM: dovrebbe salire a 24 GB</strong>, un +50% netto rispetto ai 16 GB della 5080 normale. Alcune indiscrezioni avevano previsto questo passo avanti gi&#224; qualche giorno fa. La GPU sar&#224; sempre una GB203 con die completamente abilitato, con 10.572 core CUDA, ma cambier&#224; il codice modello, da GB203-400 a GB203-450. Il PCB avr&#224; invece codice PG147-SKU35.</p><p>Il dato pi&#249; curioso &#232; che <strong>la potenza assorbita salir&#224; a &#8220;oltre&#8221; 400 W,</strong> laddove la 5080 classica si ferma a 360 W. Sono, nell&#8217;ipotesi peggiore, 40 W in pi&#249;, e probabilmente hanno completamente a che fare con la memoria. NVIDIA dovrebbe infatti incrementare la velocit&#224; del bus (che rimane sempre da 256 bit) a 32 Gbps, 2 Gbps in pi&#249; di quanto visto nella 5080, grazie al passaggio ai moduli da 3 GB di GDDR7 rispetto a quelli da 2 GB precedenti. </p>    <p>Difficile dire <strong>quale impatto tutto questo possa avere nel gaming</strong>, soprattutto a risoluzioni pi&#249; basse. Vale la pena osservare che la 4080 SUPER era pi&#249; veloce della 4080 di pi&#249; o meno il 5%, e sembra un&#8217;ipotesi ragionevole anche per la nuova generazione. In ogni caso, rimane un&#8217;incognita assoluta la tempistica di uscita: probabilmente se ne parler&#224; a fine anno/inizio 2026.</p></div>