---
author: HDblog.it
canonical_url: https://www.hdblog.it/games/articoli/n618967/nintend-gamescom-2025-switch-2-protagonista/
date: '2025-05-19T17:10:00'
excerpt: L'azienda giapponese torna dopo aver saltato l'edizione 2024.
image: assets/media/6IXhDyFn15jS95VitLOjxw-iAKW8s1Y2JEkM_aCcW8_5A.webp
source: hdblog
tags:
- Games
title: 'Nintendo parteciper√† alla Gamescom 2025: Switch 2 protagonista'
---
<div><p>Dopo aver saltato l'edizione 2024, <strong>Nintendo</strong> ha annunciato che sar&#224; presente alla <strong>Gamescom 2025</strong>. L'annuncio &#232; arrivato tramite l'account tedesco X della societ&#224; nipponica, che conferma dunque che parteciper&#224; all'<strong>evento che si terr&#224; a Colonia, in Germania, dal 20 al 24 agosto</strong>. </p>    <p>"Segnatelo in rosso sul calendario: <strong>Nintendo torner&#224; alla Gamescom nel 2025</strong>. Non vediamo l'ora di darvi il benvenuto dal 20 al 24 agosto a Colonia!", &#232; il brevissimo, ma inequivocabile messaggio fornito dalla societ&#224; su X.</p><p>Una decisione che arriva di certo non a sorpresa. Questo &#232; un anno importante per Nintendo: tra meno di un mese<strong> sar&#224; disponibile la <a href="https://www.hdblog.it/nintendo-switch-2/">nuova Switch 2</a></strong>, che sicuramente avr&#224; un ruolo centrale nel corso della kermesse tedesca non solo per la presentazione di alcune novit&#224; per la console, ma anche per dare l'opportunit&#224; ai giocatori di provare in prima persona alcuni dei titoli in arrivo nei prossimi mesi.</p>    <p>La fiera del Gamescom del resto &#232; gi&#224; stata lo scenario perfetto per<strong> Nintendo Switch 2</strong>: nell'edizione 2023, infatti, la compagnia giapponese aveva svelato a porte chiuse alcune demo tecnologiche relative alla nuova console e che includevano l<strong>'esecuzione in 4K e 60 FPS di The Legend of Zelda: Breath of The Wild</strong>, poi effettivamente tornato in versione rimasterizzata. Per l'occasione venne mostrata anche una demo di <strong>The Matrix Awakens</strong> in Unreal Engine 5. </p>    <p>Il <strong>lancio di Nintendo Switch 2 &#232; atteso il prossimo 5 giugno </strong>con una line-up subito zeppa di titoli importanti, tra first party e third party, come<strong> Mario Kart World</strong> (incluso anche in un apposito bundle), <strong>Cyberpunk 2077: Ultimate Edition </strong>e il <strong>Welcome Tour</strong> che dar&#224; una panoramica interattiva delle principali novit&#224; della console. </p>    <p>C'&#232; molta attesa per capire come la nuova console verr&#224; accolta dal mercato: il predecessore lascia un'eredit&#224; importante che, secondo molti analisti, verr&#224; semplicemente rispettata e confermata anche dalla prossima piattaforma. <strong>Una Switch 2 che arriva per&#242; in un mercato diverso</strong>, contraddistinto da forti rincari e soprattutto un panorama handheld sicuramente pi&#249; affollato che in passato, seppur indirizzato a un pubblico differente. E poi c'&#232; la <a href="https://www.hdblog.it/nintendo/articoli/n617830/nintendo-switch-2-prezzo-aumento-dazi-usa-furukawa/"><strong>questione prezzo</strong></a>, che ha spinto<strong> la stessa Nintendo a essere prudente con le prime previsioni di vendita</strong>.</p></div>