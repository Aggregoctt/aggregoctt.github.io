---
author: HDblog.it
canonical_url: https://www.hdblog.it/tecnologia/articoli/n618494/tesla-robot-optimus-balla-video/
date: '2025-05-15T10:40:00'
excerpt: 'Il robot umanoide di Tesla si muove con fluidità in un video pubblicato
  da Elon Musk: allenato solo in simulazione, Optimus migliora a vista d’occhio'
image: assets/media/MW_ggSc2eOIWEXLmLkjTFw-dvHB7UxFJs885E-WRlMCjg.webp
source: hdblog
tags:
- Tecnologia
title: 'Optimus balla su X: Musk mostra i nuovi passi del robot Tesla | Video'
---
<div><p>Il <a href="https://www.hdblog.it/robot/">robot umanoide</a> di Tesla, chiamato <a href="https://www.hdblog.it/tesla-bot/">Optimus</a>, ha fatto <strong>un'altra apparizione online grazie a un breve video pubblicato da <a href="https://www.hdblog.it/elon-musk/">Elon Musk </a>sul suo profilo X (ex Twitter)</strong>. Questa volta, per&#242;, invece di camminare o afferrare oggetti, Optimus balla. O meglio, si muove in maniera ritmica, ondeggiando braccia e gambe con <strong>una fluidit&#224; che, fino a poco tempo fa, sembrava fuori dalla sua portata</strong>.</p>    <p>Il filmato dura appena sei secondi, ma basta per mostrare i progressi del progetto da quando fu presentato per la prima volta nel 2021. Le movenze non sono ancora perfette: chi osserva con occhio critico pu&#242; notare un certo grado di goffaggine, ma &#232; davvero poca cosa. Rispetto alle dimostrazioni precedenti il robot sembra muoversi con maggiore equilibrio e intenzionalit&#224;, un segno chiaro di un controllo motorio pi&#249; raffinato.</p>    <p>Elon Musk ha accompagnato il video con un messaggio che preannuncia ulteriori aggiornamenti a breve.</p>

<blockquote>
<p>&#171;Il team ha lavorato duramente dietro le quinte&#187;, ha scritto. Ha anche spiegato che il robot &#232; stato allenato interamente in ambiente simulato, attraverso tecniche di apprendimento per rinforzo (reinforcement learning), una metodologia in cui l&#8217;AI migliora le sue capacit&#224; imparando dagli errori in un mondo virtuale.</p>
</blockquote>

<p>Uno degli ostacoli principali in questo tipo di approccio &#232; rappresentato dal cosiddetto &#8220;reality gap&#8221;, ovvero il divario tra simulazione e realt&#224;. Ci&#242; che funziona in un ambiente virtuale non &#232; detto che si comporti allo stesso modo nel mondo reale. Tesla, secondo Musk, ha implementato<strong> numerose ottimizzazioni nel proprio sistema di trasferimento tra simulazione e realt&#224;</strong>, superando uno dei problemi pi&#249; spinosi nel settore della robotica moderna.</p><p>Nel video<strong>, si nota un cavo collegato al robot</strong>, che secondo Musk non lo sostiene attivamente, ma serve <strong>solo come misura di sicurezza in caso di caduta</strong>. Questo elemento sottolinea come il progetto sia ancora in fase sperimentale, anche se ormai ben oltre i primi prototipi. I modelli iniziali erano spesso limitati a movimenti pre-programmati e fortemente assistiti. Al contrario, Optimus oggi sembra essere in grado di rispondere in tempo reale agli stimoli, gestendo i propri movimenti in maniera autonoma.</p>    <p>Negli ultimi anni, Tesla ha mostrato il robot impegnato in diverse attivit&#224;: dal semplice camminare al maneggiare oggetti, fino a compiti pi&#249; complessi come raccogliere palline da tennis o salire su superfici inclinate. I progressi non sono passati inosservati, soprattutto considerando che tutto questo viene raggiunto senza addestramento nel mondo fisico.</p>    <p>Il progetto Optimus, per&#242;, &#232; anche al centro di alcune controversie. In passato, durante eventi pubblici come &#8220;We, Robot&#8221; del 2024, <strong>alcuni osservatori hanno avanzato dubbi sul grado di autonomia dei robot mostrati, ipotizzando il possibile utilizzo di comandi remoti</strong>. Tesla non ha mai confermato n&#233; smentito ufficialmente queste supposizioni.</p></div>