---
author: HDblog.it
canonical_url: https://www.hdmotori.it/f1-2025-gp-monaco-doppio-pit-stop-obbligatorio/
date: '2025-05-23T10:30:36'
excerpt: 'Monaco 2025: il nuovo regolamento sui pit stop divide la Formula 1'
image: assets/media/4ga4yU-9WDgMuxP6GR2eMQ-sL69a9gplBE7aoPevCbrEA.webp
source: hdblog
tags:
- Auto
title: 'F1 2025, GP Monaco: arriva il doppio pit stop obbligatorio e...le prime polemiche'
---
<div>
        
                                                                                                                                                                                                                                                                                        
            
                        <p>Il <strong>Gran Premio di Monaco 2025</strong> si apre sotto il segno di qualche piccola polemica ma anche di grandi riflessioni: l&#8217;introduzione di <strong>un doppio pit stop obbligatorio</strong> da parte della FIA ha acceso un acceso dibattito all&#8217;interno del paddock. Una scelta regolamentare che, per quanto discussa in anticipo, ha lasciato aperti molti interrogativi in merito alle strategie da adottare in gara.</p>
 
<p>Durante le prime ore del gioved&#236; monegasco, i team principal, gli strateghi e i piloti si sono confrontati su<strong> uno scenario inedito</strong>. Alcuni ipotizzano fermate anticipate gi&#224; al termine del primo e del secondo giro per chi scatter&#224; dalle retrovie, con l&#8217;obiettivo di liberarsi quanto prima dell&#8217;obbligo delle due soste. Altri considerano l&#8217;eventualit&#224; di sfruttare eventuali ingressi della <a href="https://www.hdmotori.it/aston-martin-articoli-n551997-aston-martin-vantage-dbx-ancora-safety-car-f1/">safety car</a> per effettuare due cambi gomme consecutivi, in una sequenza rapida che potrebbe stravolgere le posizioni.</p>
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="riflessioni-dai-top-team">RIFLESSIONI DAI TOP TEAM</h2>
    
    
                
    
                        
                        
                        
                            
                            
                        

            
                        
<p>A preoccupare sono le caratteristiche stesse della <strong>pit lane del circuito cittadino: stretta, corta e senza margini di manovra</strong>. Le squadre sono distribuite lungo i box in base alla classifica Costruttori 2024: McLaren &#232; la prima, seguita da Ferrari. In caso di ingresso collettivo ai box, un top team che si trovi nella parte iniziale della corsia potrebbe restare bloccato in attesa che le vetture successive completino la sosta, aumentando il rischio di unsafe release. Ci&#242; sarebbe molto deleterio per un Norris, un Verstappen o un Piastri in testa alla corsa.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="quale-scegliere">QUALE SCEGLIERE?</h2>
    
    
                
    
                        
                        
                        
                            
                            
                        

            
                        
<p>Sul fronte tecnico, resta molta<strong> incertezza sulla scelta delle mescole</strong>. La C4, indicata come hard per questo appuntamento, sarebbe teoricamente in grado di coprire l&#8217;intera distanza di gara (78 giri), ma non mancano le voci che considerano anche la C5 come valida opzione da gara. C&#8217;&#232; poi il dubbio legato alla C6, la gomma pi&#249; morbida della gamma Pirelli, che gi&#224; a Imola ha mostrato limiti di tenuta nel giro secco. A Monaco, dove il grip in trazione &#232; fondamentale, potrebbe per&#242; rivelarsi un&#8217;arma utile, almeno nelle fasi iniziali del giro. Infine, alcuni team stanno valutando anche l&#8217;ipotesi di<strong> differenziare le tattiche tra i due piloti</strong>, magari sacrificandone uno per avvantaggiare l&#8217;altro.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        
    
    
                            
    
                        
                        
                        
                            
                            
                        

            
                            
    
                            
                                    
                                <h2 id="come-cambia">COME CAMBIA</h2>
    
    
                
    
                        
                        
                        
                            
                            
                        

            
                        
<p>Tradizionalmente, i regolamenti di una gara di F1 impongono un solo pit stop obbligatorio, con il vincolo di utilizzare almeno due mescole diverse tra quelle disponibili nel weekend. Questo significa che, anche nelle gare con basso degrado gomme, i piloti sono comunque costretti a una sosta per rispettare la norma tecnica.<br>
    
    
                            
    
                        
                        
                        
                            
                            
                        

            
                            
    
                            
    
                        
                                        
    
</p> 
            
                        
                            
                            
                        

            
                        <br>
La novit&#224; introdotta a Monaco 2025 &#232; invece il<strong> doppio pit stop obbligatorio</strong>: ciascun pilota dovr&#224; fermarsi due volte, indipendentemente dalle condizioni della pista o dalla strategia ideale. Una decisione che potrebbe avere un impatto significativo sullo svolgimento della gara, specialmente in un circuito dove ogni secondo perso in pit lane &#232; (quasi) impossibile da recuperare in pista.
 
 
    
    
                            
    
                        
                        
                        
                            
                            
                        

        
    

    

</div>