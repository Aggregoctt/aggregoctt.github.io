---
author: HDblog.it
canonical_url: https://www.hdblog.it/smartphone/articoli/n618759/iphone-17-air-batteria-silicio-carbonio-autonomia/
date: '2025-05-17T07:45:00'
excerpt: Il fornitore di Apple accelera i tempi di spedizione per la sua nuova generazione
  di batterie al silicio-carbonio.
image: assets/media/KtMRy_Kt1r0T02A-54cB_A-QdhL0Xh5Nx7ouz7kpSjwiw.webp
source: hdblog
tags:
- Apple
title: iPhone 17 Air avr√† una batteria al silicio-carbonio? Si apre uno spiraglio
  con TDK
---
<div>
	
				<p><a href="https://www.hdblog.it/iphone-17/">Con iPhone 17 Air</a> Apple ha scelto di sostituire <a href="https://www.hdblog.it/schede-tecniche/apple-iphone-16-plus_i6598/">l'attuale modello Plus</a> con una variante che punta tutto sull'estetica, sacrificando alcune caratteristiche tecniche come la fotocamera (avr&#224; un solo sensore posteriore) e la batteria in modo da poterne affinare il profilo, <a href="https://www.hdblog.it/smartphone/articoli/n616104/apple-iphone-17-sottile-video-modellino-dummy/">il cui spessore sar&#224; attorno ai 5,6 mm</a>.</p>    <p>Sul fronte della batteria, gli ultimi rumor <a href="https://www.hdblog.it/smartphone/articoli/n617193/iphone-17-air-autonomia-sera-custodia-ricarica/">non erano stati esattamente incoraggianti</a>: si vocifera infatti che <strong>iPhone 17 Air </strong>non sar&#224; in grado di arrivare a sera, con Apple che avrebbe per questo previsto la commercializzazione di cover con battery pack integrato. Una soluzione che abbiamo gi&#224; visto in passato, ma che sicuramente suona paradossale su uno smartphone il cui selling-point sta proprio nella silhoutte snella.</p>TDK ANTICIPA IL LANCIO DELLE NUOVE BATTERIE SILICIO-CARBONIO<p>Per chi sperava in un iPhone 17 Air con batteria in silicio-carbonio, e quindi capace di garantire una maggiore capienza in spazi ridotti, spunta per&#242; un segnale incoraggiante. <strong>TDK</strong>, che contra tra i propri principali clienti Apple e Samsung, ha infatti annunciato che l'azienda<strong> inizier&#224; a spedire la terza generazione di batterie con anodo in silicio entro la fine di giugno, anticipando il programma iniziale</strong> che prevedeva il trimestre di settembre. Questa accelerazione, ha sottolineato Saito, "potrebbe dare ai <strong>produttori di smartphone</strong> tempo sufficiente per utilizzare queste celle in <strong>modelli pi&#249; sottili in lancio quest'anno</strong>."</p>    <p>La filiale di TDK dedicata alle batterie, Amperex Technology Ltd. (ATL), &#232; un produttore leader di batterie al silicio di dimensioni ridotte per smartphone. Saito ha inoltre rivelato piani per introdurre batterie al silicio di quarta generazione nel prossimo anno fiscale. Questa direzione generale si allinea con l'esplorazione da parte di Apple di tecnologie avanzate per le batterie, con indiscrezioni che indicano un lavoro su un design con anodo in silicio puro per un futuro iPhone.</p>
	 
	 

	<p class="cat_apple">
		
		<span class="toplabel">Apple</span>
		09 Mag
	</p>

	 
	 

	<p class="cat_apple">
		
		<span class="toplabel">Apple</span>
		30 Apr
	</p>

	 
	 

	<p class="cat_apple">
		
		<span class="toplabel">Apple</span>
		28 Apr
	</p>

	 
	 

	<p class="cat_apple">
		
		<span class="toplabel">Apple</span>
		24 Apr
	</p>
<p>Il panorama Android ha cominciato a popolarsi negli ultimi mesi di sempre pi&#249; dispositivi che sfruttano batterie al silicio-carbonio, conservando o assottigliando il form factor delle generazioni precedenti e al contempo offrendo capienze dai 6.000 ai 7.000 mAh. Prima o poi, &#232; chiaro, anche Apple adotter&#224; questa soluzione che sostituisce gli anodi in grafite, comunemente utilizzati, con il silicio, permettendo di immagazzinare circa il 15% di energia in pi&#249; a parit&#224; di volume o di realizzare dispositivi pi&#249; sottili senza comprometterne l'autonomia. L'idea di lanciare uno smartphone particolarmente sottile come iPhone 17 Air, in effetti, sembra proprio essere pensata per intercettare questo momento del mercato.</p>    <p>Tuttavia, sebbene l'anticipo con cui TDK comincer&#224; le spedizioni dell'ultima generazione di batterie al silicio-carbonio possa suggerire un supporto pensato proprio per iPhone 17 Air, la cui uscita &#232; prevista nella tradizionale finestra di settembre, non ci sono dichiarazioni specifiche in merito: si fa semplicemente riferimento alla generica possibilit&#224; per i "produttori di smartphone" di equipaggiare i propri dispositivi in uscita nel 2025 con il prodotto pi&#249; recente sviluppato da TDK. Se &#232; ancora difficile immaginare un iPhone 17 Air con batteria al silicio-carbonio, stando alle informazioni di cui disponiamo oggi, &#232; per&#242; altrettanto complicato non immaginare che gi&#224; nel 2026 con iPhone 18 Air (e magari anche con gli altri modelli) Apple possa adottare la nuova tecnologia.</p> 

	
				


 


	
				 
			
	
			</div>