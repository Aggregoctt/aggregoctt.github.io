---
author: HDblog.it
canonical_url: https://www.hdblog.it/microsoft/articoli/n618826/windows-11-impostazioni-avanzate-sviluppatori/
date: '2025-05-19T06:55:00'
excerpt: E dice addio alla vecchia "Per Sviluppatori", con una denominazione che si
  apre ad un pubblico pi√π ampio.
image: assets/media/gbhav04RGgbsGajY4vqelw-SNpiuGCBO-H-cNxl7mvOEg.webp
source: hdblog
tags:
- Windows
- Microsoft
title: Windows 11 introduce la nuova sezione Impostazioni Avanzate
---
<div><p>Avete presente la sezione "Per sviluppatori" nelle Impostazioni <a href="https://www.hdblog.it/windows-10-sun-valley/">di WIndows 11</a>? Microsoft deve aver realizzato che si tratta di opzioni utili potenzialmente per un bacino di utenza ampio, e che quella denominazione rischiava di renderle respingenti. Per questo ha scelto di modificarla, ribattezzando la scheda "<strong>Impostazioni Avanzate</strong>": un nome che spaventa di meno gli utenti inesperti, e invita maggiormente ad esplorare le varie possibilit&#224;.</p><p>Tra le nuove opzioni presenti nella sezione "Avanzate" spiccano la possibilit&#224; di attivare o disattivare i percorsi lunghi nelle directory, impostazioni dedicate ai Desktop Virtuali, l'integrazione del codice sorgente di Esplora File e altro ancora. Microsoft sta inoltre riorganizzando le impostazioni in gruppi tematici pi&#249; chiari, come Barra delle applicazioni, Esplora File, Terminale, Desktop Virtuali e altri, migliorando la navigabilit&#224; e la logica dell'interfaccia.</p>

<p>A differenza delle novit&#224; distribuite di recente <a href="https://www.hdblog.it/microsoft/articoli/n618358/windows-11-10-maggio-2025-patch-tuesday/">con gli aggiornamenti Patch Tuesday di maggio</a>, la pagina "Avanzate" <strong>&#232; attualmente visibile unicamente nella build 26404 di Windows Server</strong>. &#200; nascosta di default e la sua attivazione richiede la consueta procedura di modifica degli ID delle funzionalit&#224;. Tuttavia, &#232; possibile che non passi molto tempo prima che queste modifiche facciano la loro comparsa nelle versioni consumer di Windows 11 attraverso il programma Insider.</p></div>