---
author: HDblog.it
canonical_url: https://www.hdblog.it/games/articoli/n618614/dead-island-2-gratis-epic-games-store/
date: '2025-05-15T17:20:00'
excerpt: Insieme al survival horror di Deep Silver c'è anche Happy Game.
image: assets/media/0hVmusjsXjPF6egOs_Szug-NDv4bIZLqSlM2um736jIjA.webp
source: hdblog
tags:
- Games
title: 'Dead Island 2 è gratis su Epic Games Store: e non è da solo'
---
<div><p>Sono <a href="https://www.hdblog.it/games/articoli/n564116/dead-island-2-alexa-game-trailer/"><strong>Dead Island 2</strong></a> e <strong>Happy Game</strong> i due nuovi giochi che possono essere riscattati <strong>gratuitamente su Epic Games Store</strong>. I giocatori PC hanno una settimana di tempo per riscattare l'omaggio e <strong>aggiungere entrambi i giochi alla propria libreria per sempre</strong>, senza vincoli di abbonamento. </p>    <p>Per ottenere i titoli baster&#224; collegarsi alla<a href="https://store.epicgames.com/it/" target="_blank"><strong> pagina ufficiale di Epic Games Store</strong></a>, aprire le pagine di <strong>Dead Island 2</strong> e <strong>Happy Game</strong>, cliccare su "Ottieni" ed effettuare il pagamento corrispondente a...zero euro. </p><p>Dead Island 2 &#232; un<strong> action RPG survival horror in prima persona</strong> sviluppato da Dambster Studios e prodotto da Deep Silver: ambientato 15 anni dopo il capitolo originale realizzato da Techland, in questo appuntamento permette di esplorare una<strong> Los Angeles invasa dai non morti </strong>sfruttando un sistema di combattimento basato su avanzate meccaniche di smembramento che consentono ai giocatori di <strong>affettare, schiacciare e bruciare gli zombi in un'infinit&#224; di modi</strong>. Insomma, la massima creativit&#224; al servizio dell'utente allo scopo di liberarsi dagli infetti.</p>    <p>Non manca una <strong>modalit&#224; cooperativa</strong>, che permette a un massimo di tre giocatori di unirsi insieme per affrontare la campagna oppure l'ormai immancabile modalit&#224; Orda.</p>    <p>Per quanto riguarda invece <strong>Happy Game</strong>, &#232; un titolo sviluppato da Amanita Design, il team autore di giochi del calibro di Botanicula e Chuchel. Siamo di fronte a <strong>un'avventura punta e clicca dai connotati horror</strong>, in cui un bambino si sveglia all'interno di un incubo terrificante in un'esperienza psichedelica dove il giocatore sar&#224; chiamato a <strong>resistere e fuggire da tre differenti incubi </strong>che non gli daranno tregua. Il tutto con <strong>musiche raccapriccianti e rompicapi inquietanti da risolvere</strong>. A dispetto del nome, dunque, un gioco tutt'altro che allegro.</p>    <p>Entrambi i giochi <strong>saranno gratis per il riscatto su Epic Games Store fino al 22 maggio</strong>: in quella giornata, il publisher prevede poi di offrire altri tre omaggi che scopriremo dunque la prossima settimana.</p>    <p>Nel frattempo, &#232; stata annunciata<strong> un'espansione del sistema di ricompense </strong>dato che, a partire da oggi, con gli acquisti di Fortnite, Rocket League e Fall Guys effettuati tramite il sistema di pagamento di Epic su PC, iOS, Android e Web si ricever&#224; un <strong>cashback del 20% del costo</strong>. Una somma che potr&#224; essere spesa nei giochi di Epic o, appunto, sullo store. </p></div>