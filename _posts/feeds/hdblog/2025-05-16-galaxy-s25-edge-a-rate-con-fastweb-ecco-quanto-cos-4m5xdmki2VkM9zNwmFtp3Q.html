---
author: HDblog.it
canonical_url: https://www.hdblog.it/smartphone/articoli/n618594/galaxy-s25-edge-con-fastweb-vodafone-prezzo/
date: '2025-05-16T08:10:00'
excerpt: L'offerta "atipica" dell'operatore fresco di fusione con Vodafone
image: assets/media/4m5xdmki2VkM9zNwmFtp3Q-4N1yVTgvRWkEeSofUtOGMQ.webp
source: hdblog
tags:
- Android
- Samsung
title: 'Galaxy S25 Edge a rate con Fastweb: ecco quanto costa'
---
<div><p>Siamo quasi alla chiusura del "giro". Dopo aver analizzato le <a href="https://www.hdblog.it/smartphone/articoli/n618463/galaxy-s25-edge-a-rate-con-iliad-prezzi/">proposte di Iliad</a>, <a href="https://www.hdblog.it/smartphone/articoli/n618471/galaxy-s25-edge-a-rate-con-tim-prezzi/">di TIM</a> e <a href="https://www.hdblog.it/smartphone/articoli/n618478/galaxy-s25-edge-a-rate-con-windtre-prezzi/">di WindTre</a> per <strong>l'acquisto <a href="https://www.hdblog.it/samsung/articoli/n618138/galaxy-s25-edge-ufficiale-prezzi-promo/">del nuovo Galaxy S25 Edge</a> a rate</strong>, all'appello dei grandi operatori mancano solamente Vodafone e <strong>Fastweb</strong>, i quali peraltro, <a href="https://www.hdblog.it/mobile/articoli/n617289/fastweb-mobile-passa-rete-vodafone/">in virt&#249; della fusione</a>, potrebbero anche formalizzare una sola proposta. Vodafone, dunque, potrebbe pure non muoversi, mentre Fastweb lo ha gi&#224; fatto, e lo ha fatto in modo<strong> atipico</strong>.</p><p>Mentre scriviamo infatti, l'operatore ha solo una <strong>proposta per i gi&#224; clienti, non per i nuovi</strong>. Chi volesse un Galaxy S25 Edge con Fastweb a rate, deve prima acquistare una SIM dell'operatore o trasferire il proprio numero e richiedere poi il finanziamento per l'acquisto a rate del dispositivo con Findomestic, l'istituto con cui ha collaborato Fastweb per proporre il top di gamma Samsung super sottile.</p><p>Fastweb, come detto, ha deciso di non utilizzare la <strong>novit&#224; Galaxy S25 Edge</strong> come un "uncino" per i nuovi clienti. L'acquisto del nuovo top di gamma Samsung &#232; rivolto solamente a chi &#232; gi&#224; cliente Fastweb, e la proposta, al momento, &#232; unica, quella con 512 GB di spazio di archiviazione, frutto, probabilmente, del fatto che l'operatore ha aderito alla <strong>promo lancio che prevede il raddoppio gratuito della memoria</strong>.</p>    <p>Cos&#236;, Galaxy S25 Edge da 512 GB, viene proposto con finanziamento Findomestic con un costo totale dell'operazione ben inferiore ai 1.299 euro richiesti da Samsung per la versione con il maggior quantitativo di spazio, grazie alla promo lancio in vigore. Nello specifico, ecco <strong>quanto costa a rate Galaxy S25 Edge con Fastweb</strong>:</p>

<ul>
	<li>in 20 rate: 49,50 euro al mese</li>
	<li>in 30 rate: <strong>33 euro al mese</strong>.</li>
</ul><p>Quale che sia il piano scelto, <strong>non ci sono interessi</strong> (TAN e TAEG sono pari a zero), quindi l'importo totale del credito (nonch&#233; quello dovuto) ammonta a <strong>990 euro</strong> sia che si scelga la dilazione in 20 mesi che quella in 30 mesi. Insomma, il risparmio &#232; di oltre 300 euro.</p><p>Per finalizzare l'acquisto &#232; necessario avere delle credenziali Fastweb attive. Al momento comunque il dispositivo risulta non disponibile, per cui non &#232; possibile inoltrare un ordine. Potrebbe (e dovrebbe) essere una cosa momentanea, a meno che Fastweb non abbia deciso di prolungare - <a href="https://www.hdblog.it/smartphone/articoli/n618478/galaxy-s25-edge-a-rate-con-windtre-prezzi/">come ha fatto WindTre</a> - la validit&#224; della promo che raddoppia la memoria oltre il 29 maggio. Nel momento in cui Galaxy S25 Edge risulter&#224; disponibile sul sito Fastweb, una volta finalizzato l'ordine la consegna (gratuita) avverr&#224; entro 3-4 giorni lavorativi. </p></div>