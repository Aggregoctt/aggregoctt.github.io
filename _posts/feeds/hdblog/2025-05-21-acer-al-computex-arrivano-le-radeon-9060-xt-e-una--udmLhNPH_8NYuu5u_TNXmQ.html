---
author: HDblog.it
canonical_url: https://www.hdblog.it/hardware/articoli/n619231/acer-nitro-radeon-arc-novita-computex/
date: '2025-05-21T16:50:00'
excerpt: Le Radeon sembrano piuttosto care - pi√π o meno il doppio del prezzo statunitense
  minimo annunciato stamattina da AMD.
image: assets/media/udmLhNPH_8NYuu5u_TNXmQ-LgKGnNxhKvPdTQc7tuSVPQ.webp
source: hdblog
tags:
- Windows
- AMD
title: Acer al Computex, arrivano le Radeon 9060 XT e una Battlemage bianca
---
<div><p>Al Computex 2025 Acer ha presentato nuove schede grafiche basate su chip AMD e Intel: sono nello specifico tre schede  che fanno parte della famiglia Nitro, e sono una Intel Arc Battlemage e naturalmente <strong>due Radeon RX 9060 XT</strong>, che <a href="https://www.hdblog.it/hardware/articoli/n619155/amd-radeon-rx-9060-xt-specifiche-prezzi-quando/">AMD ha appena lanciato</a> sempre in occasione della <a href="https://www.hdblog.it/computex/">fiera di Taipei</a>. Le Radeon arriveranno il mese prossimo, mentre per la Arc non abbiamo ancora dettagli precisi.</p>    <p>Partiamo proprio dalla scheda Intel. Si tratta nello specifico di una B580, la pi&#249; prestante delle due Battlemage gaming rilasciate finora. Ha <strong>12 GB di memoria video e arriva overclockata di fabbrica</strong>. Suona famigliare? Beh, &#232; perch&#233; questa scheda... in realt&#224; &#232; gi&#224; stata lanciata, a inizio anno per giunta. Si trattava per&#242; della variante di colore nero, mentre questa &#232; bianca. Colore a parte, tutto &#232; rimasto perfettamente uguale, dalla GPU vera e propria, alle frequenze operative, al design del dissipatore.</p><p>Le Radeon sono invece pi&#249; una novit&#224;, per ovvie ragioni. Tecnicamente la scheda &#232; la stessa, <strong>cambia solo la RAM a bordo</strong> - 8 GB in un caso, 16 GB nell&#8217;altro. Entrambe raggiungono un clock di boost pari a 3.320 MHz mentre nel gaming si attestano intorno ai 2.780 MHz. Il resto delle specifiche rimane naturalmente fedele al design originale di AMD che vi abbiamo raccontato questa mattina. Il dissipatore &#232; a due ventole anche se non proprio compattissimo (260 mm di lunghezza), mentre lo spessore &#232; di 2 slot PCI.</p>    <p>La Intel Arc coster&#224; 329&#8364;, mentre <strong>le due Radeon saranno piazzate rispettivamente a 599 e 649&#8364;</strong>, naturalmente in base alla RAM a bordo. &#200; un prezzo piuttosto alto, se si considera che <strong>le cifre ufficiali di AMD parlano di 299 e 349 dollari</strong> - qui siamo praticamente al raddoppio. Al giorno d&#8217;oggi &#232; possibile comperare una RTX 5070 ad appena 10&#8364; in pi&#249; della 9060 XT 16 GB; vero, ha 4 GB di meno, ma ha una GPU di fascia pi&#249; elevata.</p></div>