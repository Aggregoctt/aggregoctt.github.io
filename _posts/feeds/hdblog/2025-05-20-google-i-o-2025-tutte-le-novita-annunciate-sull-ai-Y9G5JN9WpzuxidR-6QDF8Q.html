---
author: HDblog.it
canonical_url: https://www.hdblog.it/google/articoli/n619067/google-io-2025-gemini-ai-novita/
date: '2025-05-20T17:45:00'
excerpt: Tutto ruota attorno a Gemini.
image: assets/media/Y9G5JN9WpzuxidR-6QDF8Q-UJB4X7tnmD_7APhKN8AjxQ.webp
source: hdblog
tags:
- Android
- Google
title: 'Google I/O 2025: tutte le novit√† annunciate sull''AI'
---
<div><p><strong>Google</strong> ha annunciato oggi le pi&#249; <strong>importanti novit&#224;</strong> in arrivo per il suo ecosistema nel corso del keynote di apertura <a href="https://www.hdblog.it/google-io/">dell'evento I/O 2025</a> dedicato agli sviluppatori. Tutto &#232; incentrato <a href="https://www.hdblog.it/ia/">sull'intelligenza artificiale</a>, che <a href="https://www.hdblog.it/gemini-ai/">attraverso Gemini</a> caratterizzer&#224; sempre pi&#249; i prodotti e i servizi di Mountain View con l'obiettivo di diventare "pi&#249; utile, pi&#249; intelligente, pi&#249; agente e pi&#249; personalizzata".</p>    <p>Con il rilascio di Gemini 2.5 Pro <a href="https://www.hdblog.it/google/articoli/n613599/google-gemini2-5-pro-disponibile-tutti-gratis/">avvenuto a marzo</a>, l'AI di Google ha raggiunto elevati <strong>livelli di ragionamento e di codifica</strong>, con particolari capacit&#224; negli ambiti della scienza e della matematica. </p>

<ul>
	<li><strong>Gemini 2.5 Flash </strong>&#232; ora il modello predefinito, Deep Research in Gemini 2.5 Pro consente di ottenere report migliori, analisi pi&#249; approfondite e ragionamento avanzato (esclusiva di Gemini Advanced).</li>
	<li>Debuttano <strong>Veo 3</strong> e <strong>Imagen 4</strong> per la generazione di video e immagini. <strong>Flow</strong> &#232; il nuovo strumento AI per la produzione cinematografica per creare con un linguaggio naturale elementi narrativi come cast, location, oggetti e stili.</li>
</ul><p>L'obiettivo &#232; applicare i modelli di AI ai prodotti Google per renderli pi&#249; agentici, cosicch&#233; possano <strong>agire svolgendo diverse attivit&#224; </strong>- dalla ricerca accademica fino alla prenotazione di un tavolo al ristorante - <strong>in modo completamente autonomo</strong> ma sempre con il permesso dell'utente.</p>

<ul>
	<li><a href="https://www.hdblog.it/google/articoli/n609410/gemini-advanced-novita-2025/">Progetto Mariner</a>: il sistema di agenti in esso integrato pu&#242; completare <strong>fino a 10 attivit&#224; contemporaneamente</strong>, ad esempio per cercare informazioni, acquistare prodotti o fare prenotazioni. Si parte dagli Stati Uniti.</li>
	<li><strong>Search</strong>: Google sta integrando le funzionalit&#224; agentiche di Mariner in <strong>Modalit&#224; AI</strong> (negli USA). Per gli utenti ci&#242; significa risparmiare tempo demandando compiti come ad esempio l'acquisto di biglietti per un evento sportivo.</li>
	<li><a href="https://www.hdblog.it/google/articoli/n611199/google-astra-piu-vicino-novita-team/">Progetto Astra</a> in <a href="https://www.hdblog.it/google-search/">Google Search</a>: la societ&#224; di Mountain View sta integrando le capacit&#224; Live di Project Astra in Search (negli USA), cos&#236; da poter interagire con Search su ci&#242; che si vede in tempo reale tramite la fotocamera. Baster&#224; toccare l'icona Live in Modalit&#224; AI, puntare la fotocamera, formulare la domanda e ottenere la spiegazione (con tanto di link per approfondire).</li>
	<li><strong>Shopping</strong>: con Modalit&#224; AI Gemini e Shopping Graph lavorano in sinergia per trovare ispirazione e fare la migliore scelta di acquisto. La funzione agentica di checkout far&#224; l'acquisto quando il prezzo &#232; giusto.</li>
</ul></div>