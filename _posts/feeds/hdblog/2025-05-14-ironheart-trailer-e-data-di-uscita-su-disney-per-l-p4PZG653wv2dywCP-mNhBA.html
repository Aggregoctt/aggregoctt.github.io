---
author: HDblog.it
canonical_url: https://www.hdblog.it/spettacolo/articoli/n618475/ironheart-trailer-disney-plus-mcu-marvel/
date: '2025-05-14T17:10:00'
excerpt: Appuntamento al 24 di giugno!
image: assets/media/p4PZG653wv2dywCP-mNhBA-Izqlxj8_mfI7kJIAGJlwfg.webp
source: hdblog
tags:
- Articolo
title: Ironheart, trailer e data di uscita su Disney+ per la nuova miniserie Marvel
---
<div><p>Nelle scorse ore &#232; uscito il trailer ufficiale di Ironheart, la nuova serie Marvel Television ambientata <a href="https://www.hdblog.it/marvel-cinematic-universe/">nel Cinematic Universe</a> e che sar&#224; disponibile a partire dal 24 giugno esclusivamente <a href="https://www.hdblog.it/disney-plus/">su Disney Plus</a>. Il 24, precisiamo, saranno disponibili i primi 3 di 6 episodi. Come sempre i successivi episodi saranno rilasciati a cadenza settimanale.</p>    <p>La miniserie segue il personaggio di Riri Williams, che pu&#242; essere in un certo senso essere vista come il &#8220;reboot&#8221; di Iron Man: una ragazza molto dotata e predisposta per la tecnologia che decide di costruire un&#8217;armatura come quelle del mitico Tony Stark (che, ricordiamo, nel MCU &#232; morto combattendo contro Thanos). Sempre nel MCU, <strong>Ironheart ha fatto il suo debutto in Black Panther: Wakanda Forever</strong>, film uscito nel 2022 in cui si vede l&#8217;attrice Letitia Wright ereditare il ruolo di Black Panther dopo la morte dell&#8217;attore Chadwick Boseman.</p>          <p>Ironheart &#232; stato creato dalla poeta e sceneggiatrice Chinaka Hodge, ed &#232; prodotto tra gli altri da <strong>Ryan Coogler</strong>, che ha diretto e sceneggiato tutti e due i film di Black Panther, tra le altre cose. Nel ruolo di Ironheart/Riri Williams troviamo di nuovo Dominique Thorne, come in Wakanda Forever; tra gli altri membri di rilievo del cast si citano Anthony Ramos, Lyric Ross, Alden Ehrenreich, Regan Aliyah, Manny Montana, Matthew Elam e Anji White; nel trailer si vede brevemente anche Letitia Wright, ma non &#232; chiaro quanto comparir&#224; effettivamente nella serie.</p>          </div>