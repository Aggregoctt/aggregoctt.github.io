---
author: HDblog.it
canonical_url: https://www.hdblog.it/android/articoli/n618834/call-of-duty-warzone-mobile-cod-chiude-supporto/
date: '2025-05-19T06:20:00'
excerpt: 'La guerra Ã¨ finita: restano pochi giorni per chi vuole scaricarlo.'
image: assets/media/Zc1vsKeWuvTtCvJaGDRHcA-jCsub5e29VjeGf2wnARITg.webp
source: hdblog
tags:
- Android
title: 'Activision alza bandiera bianca e chiude Call of Duty: Warzone Mobile'
---
<div><p>Activision depone le armi sul fronte mobile. <strong>Call of Duty: Warzone Mobile</strong>, infatti, <a href="https://www.hdblog.it/microsoft/articoli/n579921/call-of-duty-mobile-disponibile-evento-lancio/">a poco pi&#249; di un anno dal lancio</a>, datato marzo 2024, <strong>non ricever&#224; pi&#249; supporto n&#233; aggiornamenti in futuro</strong>. I server, per il momento, resteranno ancora attivi: ma &#232; solo questione di tempo prima che vengano chiusi in maniera definitiva. <strong>Chi volesse scaricare il gioco su Android e iOS ha solo poche ore a disposizione: dopo oggi, luned&#236; 19 maggio, il titolo diventer&#224; inaccessibile</strong>. Inoltre non sar&#224; pi&#249; possibile effettuare acquisti in-app, n&#233; ottenere rimborsi per acquisti effettuati in precedenza: in compenso resteranno attive la cross-progression e la condivisione dell'inventario con la versione principale di Warzone.</p><p>Questa decisione, ha spiegato Activision, &#232; stata presa dopo un'attenta valutazione di diversi fattori. Pur esprimendo orgoglio per aver trasposto l'esperienza di Call of Duty: Warzone su dispositivi mobile in modo autentico, gli sviluppatori hanno ammesso che <strong>il gioco "</strong><strong>sfortunatamente non ha soddisfatto le nostre aspettative</strong> con i giocatori mobile-first come ha fatto con il pubblico PC e console".</p>

     <p>Questa decisione segna una battuta d'arresto per l'ambizioso tentativo di portare l'esperienza Battle Royale di Warzone sui dispositivi mobili. Mentre Call of Duty Mobile (sviluppato da Timi, studio interno a Tencent) gode di una popolarit&#224; globale straordinaria, rappresentando una fetta significativa dei profitti totali del franchise per Activision, la controparte mobile di Warzone non ha invece riscosso lo stesso successo.</p>

<p>In un contesto come quello dei battle royale su mobile gi&#224; saturo di titoli affermati come Garena Free Fire, PUBG Mobile e Fortnite, la versione di Activision non &#232; riuscita a imporsi in modo sufficientemente significativo da giustificarne il mantenimento a lungo termine. Di conseguenza, l'azienda ha deciso di interrompere gli investimenti e concentrarsi su altri progetti.</p></div>