---
author: HDblog.it
canonical_url: https://www.hdmotori.it/mercedes-amg-nuovo-suv-elettrico-1000-cv-foto-spia/
date: '2025-05-19T16:30:19'
excerpt: Mercedes AMG si sta preparando al lancio di un nuovo SUV elettrico con una
  potenza di oltre 1.000 CV
image: assets/media/Yk4BuprClx9C-The1_kwdA-C7kGul9Tw82__-XGnqjK-g.webp
source: hdblog
tags:
- Auto
title: Mercedes AMG lavora ad un nuovo SUV elettrico da oltre 1.000 CV. Foto spia
---
<div>
                            
                    
                                                                                                                                                                                                                                                
            
                        <p><a href="https://www.hdmotori.it/prove/mercedes-benz-recensioni-n609778-prova-mercedes-a45s-amg-storia-come-va/">Mercedes-AMG</a> sta intensificando i lavori per portare alla luce il <strong>concorrente diretto</strong> di Lotus Eletre e Porsche Cayenne Electric, mentre si prepara al lancio della versione berlina nelle settimane a venire. Attualmente questo SUV, il primo sviluppato<strong> indipendentemente da AMG,</strong> senza la collaborazione diretta con Mercedes-Benz, &#232; conosciuto come <strong>electric GT SUV</strong> e si prepara all&#8217;arrivo nelle concessionarie britanniche<strong> nel 2027.&#160;</strong></p>
<p>Questo veicolo sar&#224; costruito sulla <strong>piattaforma AMG.EA</strong>, la stessa che verr&#224; utilizzata nel 2026 per la versione di produzione a quattro porte del <strong>concept Vision AMG.</strong> La piattaforma sar&#224; a 800V e motori elettrici a flussio assiale in configurazioni bi- e tri- motore, con potenze superiori ai <strong>1.000 CV</strong>.</p>
  
            
                        
                            
                            
                        

            
                        
<p>I nuovi motori, sviluppati da <strong>Yasa</strong>, azienda dell&#8217;Oxfordshire di propriet&#224; di Mercedes-Benz, possono sprigionare una <strong>potenza ciascuno di 480 CV e 800 Nm,</strong> tanto che AMG pensa che siano un fattore chiave per distinguere questo SUV dalla concorrenza in termini prettamente prestazionali.</p>
<p>Nonostante si tratti di una vettura che si focalizza principalmente sulle prestazioni stradali, alcune indiscrezioni hanno lasciato intendere la presenza di un <strong>sistema a controllo variabile dell&#8217;altezza da terra</strong>, molto utile per il fuoristrada.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="design-e-interni">DESIGN E INTERNI</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Per quanto riguarda il design, i prototipi del nuovo SUV AMG mostrano un&#8217;<strong>estetica audace e muscolosa</strong>. Il frontale si distingue per una reinterpretazione moderna della celebre griglia Panamericana, affiancata da fari dal disegno distintivo che integrano la grafica della stella a tre punte, simbolo iconico della casa di Stoccarda.</p>
<p>Le linee laterali risultano essere<strong> scolpite e dinamiche</strong>, con passaruota allargati e spalle posteriori pronunciate che enfatizzano il carattere sportivo del veicolo. A completare il profilo, le maniglie delle portiere a scomparsa, contribuiscono a migliorare l&#8217;efficienza aerodinamica.</p>
<p>Internamente l&#8217;abitacolo dovrebbe presentare un <strong>design esclusivo</strong>, con cruscotto e disposizione dei display completamente inediti, il tutto gestito dal nuovo <strong>sistema operativo AMG.OS</strong>, pensato per offrire un&#8217;esperienza digitale all&#8217;altezza delle prestazioni del veicolo.</p>
    
                            
                            
    
                        
                        
                        
                            
                            
                        

            
                            
                            
                            
                                    
                                                                                                                     
                                                                            
                    
                                <h2 id="specifiche-e-tecnologia">SPECIFICHE E TECNOLOGIA</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Ancora <strong>non sono stati rivelati i dettagli riguardanti la tecnologia delle batterie,</strong> ma alcune informazioni trapelate suggeriscono la presenza di una <strong>nuova combinazione chimica</strong> in grado di garantire maggiore efficienza ed autonomia rispetto alle attuali NMC. Oltre a questo, si sta lavorando anche alle tecnologie di gestione termica, al fine di supportare velocit&#224; di ricarica molto pi&#249; elevate.</p>
<p>In previsione ci sono anche aggiornamenti software e nuove tecnologie per inverter sviluppate in collaborazione con la divisione <strong>High Performance Powertrain</strong> di Mercedes a Brixworth.</p>
<p>Il nuovo SUV AMG sar&#224; dotato di <strong>sospensioni a doppi bracci oscillanti e multilink</strong> con il sistema Active Ride Control, che utilizza pompe idrauliche su ogni ruota per migliorare stabilit&#224;, comfort e reattivit&#224;, eliminando le barre antirollio tradizionali. Il sistema consente anche la <strong>regolazione automatica dall&#8217;altezza da terra</strong> per ottimizzare l&#8217;aerodinamica. La produzione avverr&#224; nello stabilimento Mercedes di Sindelfingen, insieme alla berlina.</p>
 
    
                            
                            
    
                        
                        
                        
                            
                            
                        

        
    

    

</div>