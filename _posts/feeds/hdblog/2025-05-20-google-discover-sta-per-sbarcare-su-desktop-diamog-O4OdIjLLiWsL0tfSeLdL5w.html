---
author: HDblog.it
canonical_url: https://www.hdblog.it/google/articoli/n619023/google-discover-layout-desktop-anteprima/
date: '2025-05-20T08:25:00'
excerpt: Il rilascio si avvicina
image: assets/media/O4OdIjLLiWsL0tfSeLdL5w-FoHnT8yqyM_omDmD4Ktpaw.webp
source: hdblog
tags:
- Google
title: 'Google Discover sta per sbarcare su desktop: diamogli un primo sguardo'
---
<div><p>Il rilascio della versione desktop di <a href="https://www.hdblog.it/google-discover/">Google Discover</a> - <a href="https://www.hdblog.it/google/articoli/n614881/google-discover-motore-ricerca-search-desktop/">gi&#224; ufficializzato da Google</a> - dovrebbe essere annunciato nel corso del <a href="https://www.hdblog.it/google-io/">Google I/O</a> che prender&#224; il via dalla serata di oggi, tuttavia sembra che la nuova interfaccia sia <strong>gi&#224; in fase di distribuzione per alcuni utenti in Australia e Nuova Zelanda</strong>, stando a quanto riferito dai colleghi di Android Authority e dall'utente X Damien Andell.</p>    <p>Qui di seguito potete vedere una prima immagine che ci illustra come apparir&#224; il layout di Discover da desktop, il quale introduce alcune <strong>piccole differenze rispetto alla versione mobile</strong>, a partire da un diverso rapporto nell'utilizzo delle immagini (che risultano molto pi&#249; prominenti su mobile) e la possibilit&#224; di leggere la prima frase di ogni articolo, grazie al maggior spazio a disposizione.</p><p>Oltre a ci&#242;, &#232; stata confermata la presenza di At a glance (se la finestra &#232; massimizzata), il quale risulta gi&#224; attivo e personalizzabile con alcune schede relative a finanza, sport e meteo. Se siete curiosi di provare Discover su desktop, potete fare un tentativo per vedere se il vostro account Google &#232; stato abilitato a visualizzarlo, semplicemente recandovi sulla versione neozelandese del motore di ricerca che trovate a <a href="http://google.com/?gl=nz" target="_blank">questo link</a>.</p>    <p>Come anticipato in apertura, Google dovrebbe svelare le tempistiche di rilascio globali nel corso dell'evento di oggi, quindi appuntamento al Google I/O 2025 per saperne di pi&#249;.</p></div>