---
author: HDblog.it
canonical_url: https://www.hdblog.it/microsoft/articoli/n618697/copilot-chatgpt-openai-4o-image-generation/
date: '2025-05-16T11:35:00'
excerpt: Potete divertirvi anche con Copilot.
image: assets/media/iX1-6wSjvDSg2Iu6DLLwNw-RYPcN1X8EcisWG68WU6vaw.webp
source: hdblog
tags:
- Windows
- Microsoft
title: 'Copilot ora genera immagini come ChatGPT: ecco 4o Image Generation'
---
<div><p>Tra le <strong>novit&#224;</strong> di 4o Image Generation vi &#232; la capacit&#224; di generare testi leggibili all'interno delle immagini, modificare contenuti gi&#224; creati, seguire istruzioni complesse, trasformare lo stile di un'immagine esistente e persino realizzare immagini fotorealistiche. Microsoft si &#232; divertita a mostrare le novit&#224; con le immagini che vedete nella galleria in alto.</p>    <p>Per ottenere un&#8217;immagine, basta descrivere a parole il soggetto desiderato, possibilmente non protetto da copyright. Copilot interpreter&#224; la richiesta e, in pochi istanti, restituir&#224; un artwork in base alle vostre esigenze, <strong>proprio come su ChatGPT</strong>.</p><p>L&#8217;adozione del nuovo generatore non deve sorprendere, se si considera il lungo e proficuo legame tra Microsoft e OpenAI <a href="https://www.hdblog.it/2019/07/23/microsoft-openai-supercomputer-ai-partnership/">che va avanti dal 2019</a>. Grazie a questa partnership, Microsoft ha ottenuto un <strong>accesso privilegiato alle tecnologie OpenAI</strong>, potendo cos&#236; integrarle rapidamente all&#8217;interno dei propri servizi cloud e software.</p>    <p>Tuttavia, <strong>il sodalizio tra le due realt&#224; sembra attraversare una fase di tensione</strong>.<a href="https://www.hdblog.it/sicurezza/articoli/n617369/openai-cambia-struttura-societa-lucro/"> OpenAI ha recentemente annunciato </a>la volont&#224; di trasformare la propria divisione for-profit in Public Benefit Corporation (PBC), un assetto societario che punta a tutelare le finalit&#224; dell&#8217;azienda non profit originaria. Il cambiamento mira a facilitare un&#8217;eventuale offerta pubblica iniziale (IPO) e ad attirare nuovi investitori, ma richiede il via libera di Microsoft, primo azionista e principale sostenitore finanziario del progetto.</p>    <p>Sebbene i dettagli dell&#8217;accordo siano ancora in fase di definizione, l&#8217;integrazione di image-gpt-1 in Copilot dimostra che, almeno sul fronte tecnologico, <strong>la collaborazione continua a produrre risultati concreti</strong>.</p></div>