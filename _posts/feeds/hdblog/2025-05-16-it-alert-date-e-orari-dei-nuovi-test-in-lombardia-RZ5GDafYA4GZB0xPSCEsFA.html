---
author: HDblog.it
canonical_url: https://www.hdblog.it/sicurezza/articoli/n618707/it-alert-date-orari-test-dighe-lombardia/
date: '2025-05-16T13:05:00'
excerpt: Tutti i dettagli.
image: assets/media/RZ5GDafYA4GZB0xPSCEsFA-cqliDMgDye2wT9A2LW2ttA.webp
source: hdblog
tags:
- Sicurezza
title: 'IT-alert: date e orari dei nuovi test in Lombardia'
---
<div><p>La <strong>Protezione Civile regionale</strong> attiver&#224; a breve due nuove esercitazioni <a href="https://www.hdblog.it/it-alert/">IT-alert</a> dedicate al rischio idraulico legato al potenziale collasso di grandi dighe. Per la prima volta saranno coinvolte le dighe di <strong>Poglia</strong> (nella foto in copertina) e di <strong>Panigai</strong> in <strong>Lombardia</strong>, con simulazioni programmate in prossimit&#224; della fine di maggio e l'inizio di giugno.</p><p>Con questi test periodici, la Regione Lombardia intende verificare l&#8217;efficacia del sistema nazionale di allerta pubblica tramite celle telefoniche e garantirne la piena funzionalit&#224; in caso di emergenza reale. L&#8217;esercitazione consentir&#224; anche di confermare che le procedure descritte nel <strong>Documento di Protezione Civile e nel Piano di Emergenza Diga</strong> (PED) siano applicate correttamente in ogni fase.</p><p>Nei giorni delle simulazioni, l&#8217;homepage del sito IT-alert ospiter&#224; <strong>un link diretto al questionario di feedback</strong>: i cittadini residenti o presenti nei territori coinvolti sono caldamente invitati a compilarlo, indipendentemente dal fatto di aver ricevuto o meno la notifica di test.</p>    <p><strong>Le date e gli orari dei test potrebbero subire ulteriori modifiche qualora fossero necessari interventi dei sistemi di protezione civile regionale per allerte meteo-idro o altre emergenze</strong>. Si raccomanda di seguire i canali ufficiali della Regione Lombardia per eventuali aggiornamenti.</p></div>