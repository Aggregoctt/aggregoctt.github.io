---
author: HDblog.it
canonical_url: https://www.hdblog.it/nintendo/articoli/n619121/nintendo-switch-2-oled-quando-esce-samsung-rumor/
date: '2025-05-21T06:00:00'
excerpt: Switch 2 non è ancora uscita, e già filtrano da Bloomberg le prime indiscrezioni
  su un modello OLED.
image: assets/media/UCcMrZhwTJlQwvX-HGWaMA-2cfl7iy9cT6YnJtJo9QloQ.webp
source: hdblog
tags:
- Games
- Nintendo
title: Switch 2 OLED, Nintendo e Samsung ci stanno già lavorando
---
<div><p><a href="https://www.hdblog.it/nintendo-switch-2/">Switch 2</a> &#232; vicinissima ma non &#232; ancora uscita, col lancio fissato per gioved&#236; 5 giugno, e gi&#224; cominciano a filtrare le <strong>prime notizie su un modello OLED</strong>. D'altra parte, nel mondo della tecnologia funziona cos&#236;: la programmazione dei nuovi prodotti avviene con anni di anticipo, e non &#232; impossibile immaginare il lancio di una revisione di Switch 2 gi&#224; nel giro di un paio d'anni. </p>    <p>L'indiscrezione arriva da Bloomberg: secondo le fonti interne al settore raccolte dalla testata, infatti, <strong>Samsung starebbe spingendo affinch&#233; Nintendo adotti i suoi pannelli per Switch 2 OLED</strong>. Il colosso coreano non solo &#232; il fornitore degli schermi LCD di Switch 2, ma si occupa anche della produzione del chip NVIDIA a 8nm con cui &#232; equipaggiata la console.</p><p>Come vi abbiamo spiegato <a href="https://www.hdblog.it/nintendo/speciali/n614142/nintendo-switch-2-video-impressioni/">nel nostro hands-on di Switch 2</a>, sebbene l'adozione di un display LCD abbia sollevato qualche perplessit&#224;, ponendosi come un potenziale passo indietro sotto questo fronte rispetto <a href="https://www.hdblog.it/nintendo-switch-pro/">a Switch OLED</a>, il pannello scelto da Nintendo &#232; comunque di buona qualit&#224;. E a Kyoto hanno preferito questa strategia probabilmente per due ragioni ragioni principali.</p>    <p>La prima sarebbe contenere i costi, essendo il prezzo di Switch 2 (469,90 euro) gi&#224; <a href="https://www.hdblog.it/nintendo/articoli/n617830/nintendo-switch-2-prezzo-aumento-dazi-usa-furukawa/">oggetto di dibattito,</a> al netto <a href="https://www.hdblog.it/dazi-usa/">dei dazi USA</a> che hanno complicato la situazione: i progressi nella tecnologia LCD rispetto al 2017, anno di lancio della prima Switch, in tutto questo, permettono comunque di restituire un'esperienza gradevole. La seconda sta nella possibilit&#224; di portare sul mercato un upgrade di Switch 2 con una sua attrattiva senza per&#242; intervenire sulla potenza: e in questo senso un modello OLED sembra l'opzione ideale nel breve periodo.</p></div>