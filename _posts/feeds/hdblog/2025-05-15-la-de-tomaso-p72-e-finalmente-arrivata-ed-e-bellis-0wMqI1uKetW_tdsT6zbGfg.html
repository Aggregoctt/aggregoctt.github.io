---
author: HDblog.it
canonical_url: https://www.hdmotori.it/de-tomaso-p72-specifiche-motore-cavalli-foto/
date: '2025-05-15T05:30:20'
excerpt: Solo 72 unit&agrave; prodotte con le prime consegne attese entro la fine
  dell&#039;anno
image: assets/media/0wMqI1uKetW_tdsT6zbGfg-AnGWvtzOMilSAGjJILq9ig.webp
source: hdblog
tags:
- Auto
title: La De Tomaso P72 è finalmente arrivata ed è bellissima
---
<div>
                            
                    
                                                                                                                                                                                                                                                                                                                                
            
                        <p>Bellissima, questa &#232; la <strong>De Tomaso P72</strong> che finalmente &#232; pronta per arrivare su strada. La casa automobilistica ha infatti mostrato le immagini del modello di produzione le cui consegne inizieranno entro la fine dell&#8217;anno. Si tratta di un vero gioiello frutto del lavoro di De Tomaso Automobili che rende omaggio alla sua lunga storia ed &#232; <strong>ispirato alla De Tomaso P70 del 1965</strong>, frutto della collaborazione tra Alejandro De Tomaso e Carroll Shelby.</p>
<p>Il lavoro di sviluppo &#232; stato lungo per perfezionare ogni dettaglio. Il <strong>concept era stato presentato ne 2019 durante il Goodwood Festival of Speed</strong>. Successivamente, la casa automobilistica <a href="https://www.hdmotori.it/auto-articoli-n549753-de-tomaso-p72-sportiva-anni-60-al-nurburgring/">conferm&#242; di voler portare su strada il concept</a> realizzando una piccola serie limitata. Infatti, ne saranno <strong>prodotte solamente 72 unit&#224;</strong>. Finalmente, questo gioiello su 4 ruote &#232; pronto.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="bellissima">BELLISSIMA</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Esteticamente, la P72 non si discosta molto dal prototipo originale, il che &#232; una buona notizia. Le linee sinuose della P72 si snodano su di un <strong>telaio monoscocca</strong> formato da un unico pezzo continuo di <strong>fibra di carbonio</strong>, che si estende anche ai telaietti anteriori e posteriori. Non ci sono incollaggi, n&#233; saldature; De Tomaso al riguardo afferma che il suo telaio stabilisce un &#8220;nuovo punto di riferimento". Questa soluzione ha permesso di <strong>migliorare la rigidit&#224; e di ridurre il peso</strong> (1.500 kg). La supercar poggia su di una piattaforma tutta nuova che De Tomaso ha affinato costantemente nel corso degli anni. Grazie a questo lavoro &#232; stato possibile ottenere una distribuzione ottimale del peso ed un baricentro basso, fondamentali per poter esaltare l&#8217;esperienza di guida. La carrozzeria &#232; in fibra di carbonio e i fortunati clienti avranno la possibilit&#224; di scegliere tra diverse finiture.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="un-8217-auto-analogica">UN&#8217;AUTO ANALOGICA</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Oggi, le moderne auto, anche le pi&#249; sportive, adottano soluzioni tecnologiche avanzate, riempiendo gli interni di grandi schermi. La nuova De Tomaso P72 non segue questa moda e presenta un abitacolo &#8220;analogico". Niente schermi e niente infotainment, ma solo un <strong>abitacolo alla vecchia maniera con strumentazione analogica</strong> racchiusa in molteplici quadranti circolari. Il tutto, spiega De Tomaso, per consentire al conducente di concentrarsi completamente sulla guida senza distrazioni. <strong>Cura artigianale</strong> per gli interni con <strong>rivestimenti in pelle cucita a mano</strong> ed elementi in alluminio fresati singolarmente.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="motore-v8">MOTORE V8</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
 
 
    
    
                            
    
                        
                        
                        
                            
                            
                        

        
    

    

</div>