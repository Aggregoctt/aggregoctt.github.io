---
author: HDblog.it
canonical_url: https://www.hdblog.it/casa/articoli/n618872/nest-audio-gemini-colori-assistente/
date: '2025-05-19T08:25:00'
excerpt: Nest Audio mostra i nuovi colori Gemini e un'AI potenziata, segnando un cambio
  di identità
image: assets/media/Sw-cKCjRP955CM0mEmA7Qg-jtoEOPujLGsSxxMifI8Isw.webp
source: hdblog
tags:
- Tecnologia
- Google
title: 'Nest Audio adotta i colori di Gemini: cambia il volto dell’assistente Google'
---
<div><p>Gli utenti che partecipano alla versione di anteprima pubblica dell'app <a href="https://www.hdblog.it/google-home/">Google Home</a> potrebbero aver notato qualcosa di diverso sui loro dispositivi Nest Audio negli ultimi giorni:<strong> i quattro cerchi luminosi si colorano ora di sfumature blu e viola</strong>, richiamando visivamente <strong>l&#8217;identit&#224; di <a href="https://www.hdblog.it/gemini-ai/">Gemini</a></strong><a href="https://www.hdblog.it/gemini-ai/"> <strong>AI</strong> </a>di Google. </p>    <p>Il cambiamento <strong>interessa i Nest Audio dotati del firmware Cast 3.75.468348</strong>, ed &#232; visibile <strong>soltanto per chi ha attivato le &#8220;funzionalit&#224; AI sperimentali&#8221;</strong>. Mentre questi aggiornamenti non sembrano ancora essere arrivati sui Nest Mini di seconda generazione, probabilmente a causa di limiti hardware, &#232; ancora pi&#249; rilevante notare che nemmeno i Nest Hub hanno ricevuto un simile restyling. Tuttavia, considerato che Google sta lavorando su un&#8217;esperienza rinnovata per Google TV, ci si chiede ora se anche per gli smart display sia previsto un approccio simile, con un'interfaccia pi&#249; visiva e integrata.</p><p>Lo scorso agosto, Google aveva anticipato l'intenzione di adottare i modelli Gemini per migliorare Google Assistant, ma mantenendo questo marchio per i dispositivi domestici, mentre su mobile (telefoni, tablet, orologi, auricolari e auto) il brand Gemini avrebbe preso il sopravvento.</p>    <p>Al <a href="https://www.hdblog.it/ces/">Consumer Electronics Show 2025</a>, l&#8217;azienda ha confermato che anche l'Assistente di Android e Google TV avrebbe beneficiato dell'integrazione con Gemini. Ora, tuttavia,<strong> i riferimenti ufficiali parlano esplicitamente di &#8220;Gemini su Google TV&#8221;</strong>, lasciando intendere che anche la nomenclatura sia destinata a uniformarsi. La progressiva comparsa dell&#8217;identit&#224; visiva di Gemini sui Nest Audio suggerisce che il passaggio completo al nuovo marchio sia sempre pi&#249; vicino.</p>    <p>Ma a quanto pare il cambio non riguarda solo i colori: anche<strong> le voci sono state aggiornate, offrendo un tono pi&#249; naturale e realistico nelle risposte</strong>. possiamo immaginare che tutto ci&#242; rientra nella strategia pi&#249; ampia di Google, che vuole rendere i propri assistenti non solo pi&#249; intelligenti ma anche pi&#249; empatici e reattivi.</p>    <p>Resta da vedere quando e come questo rinnovamento toccher&#224; anche gli altri dispositivi della gamma Nest e, soprattutto, con quali funzioni esclusive o differenze rispetto alla versione mobile.</p></div>