---
author: HDblog.it
canonical_url: https://www.hdblog.it/green/articoli/n619562/pfu-44000-tonnellate-pnuematici-riciclati/
date: '2025-05-24T10:15:00'
excerpt: I risultati sul riciclo in 14 anni di attivit√† del consorzio Ecotyre.
image: assets/media/DW-THTfxsfxF6eEOiLfZgg-1Yfq9CzPs8kji3iUO51UwQ.webp
source: hdblog
tags:
- Articolo
title: Smaltimento pneumatici, superate le 44.000 tonnellate riciclate
---
<div><p>In genere, in Italia, si definiscono <strong>Pneumatici Fuori Uso</strong> (PFU) quei copertoni che hanno esaurito la loro funzione originaria, risultando inadatti sia alla circolazione stradale sia a qualsiasi processo di rigenerazione, come la ricostruzione del battistrada.</p>    <p>Tali materiali rientrano nella categoria dei <strong>rifiuti speciali</strong> e sono soggetti a disposizioni legislative specifiche che ne disciplinano la raccolta, il trattamento e il conferimento a strutture autorizzate. Questo sistema &#232; pensato per ridurre i danni ambientali e incentivare modelli sostenibili legati all&#8217;<a href="https://www.hdblog.it/green/articoli/n612113/18-marzo-giornata-mondiale-riciclo/">economia circolare</a>.</p><p>Durante la 30&#170; edizione di <strong>Autopromotec </strong>a Bologna, una delle fiere pi&#249; rilevanti a livello europeo nel settore delle attrezzature e dei servizi post-vendita per l&#8217;auto, &#232; stato presentato dal consorzio <strong>Ecotyre</strong> il nuovo<strong> report sulla raccolta e sul recupero </strong>degli <a href="https://www.hdmotori.it/green-articoli-n608974-asfalti-sostenibili-performanti-gomma-riciclata/">pneumatici a fine vita</a> per l&#8217;anno 2024. Secondo i dati diffusi, in dodici mesi sono stati gestiti <strong>oltre 44.000 tonnellate</strong> di pneumatici dismessi su tutto il territorio nazionale. Di questi, circa 42.000 provengono dalla <strong>rete di officine e rivenditori</strong>, mentre le restanti 2.000 sono state raccolte tramite i <strong>centri demolizione dell&#8217;ACI</strong> e tramite interventi speciali in aree soggette ad accumuli anomali.</p>    <p>Dal momento della sua costituzione, il consorzio ha raccolto circa <strong>583.000 tonnellate</strong> di PFU, pari a oltre <strong>77 milioni di unit&#224;</strong>. Se allineati, coprirebbero pi&#249; di una volta il perimetro della Terra lungo l&#8217;equatore. Nel 2024 sono stati eseguiti 77 interventi straordinari per rimuovere pneumatici abbandonati, contribuendo a mantenere l&#8217;<a href="https://www.hdblog.it/green/articoli/n590999/discariche-europa-export-rifiuti-riciclo/">ambiente pi&#249; pulito</a>.</p>    <p>Il sistema ha garantito un&#8217;elevata tempestivit&#224;, con oltre l&#8217;80% dei ritiri effettuati puntualmente nei centri urbani e pi&#249; del 74% nelle zone periferiche.</p>    <p>Con oltre <strong>800 aziende aderenti</strong>, il consorzio rappresenta una realt&#224; economica dal valore stimato in <strong>17,5 milioni di euro</strong>. Uno degli obiettivi principali &#232; il riutilizzo della gomma riciclata attraverso il <strong>Devulprene</strong>, materiale innovativo ottenuto dal trattamento dei PFU, gi&#224; impiegato per produrre <strong>nuovi articoli in gomma</strong>, rendendo pi&#249; concreto il modello di economia circolare.</p>    <p>Il presidente di EcoTyre <strong>Enrico Ambrogio</strong>, con orgoglio, commenta che:</p>

<blockquote>
<p>Il nostro sistema di raccolta si &#232; dimostrato ancora una volta capillare, coprendo ogni angolo d&#8217;Italia, garantendo un servizio efficiente anche nelle aree pi&#249; remote e ai piccoli operatori, in linea con il nostro impegno di non lasciare indietro nessuno</p>
</blockquote>

	
				


</div>