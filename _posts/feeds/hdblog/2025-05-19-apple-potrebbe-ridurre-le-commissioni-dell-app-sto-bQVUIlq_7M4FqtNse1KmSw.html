---
author: HDblog.it
canonical_url: https://www.hdblog.it/smartphone/articoli/n618934/apple-potrebbe-ridurre-le-commissioni-dellapp-store-per-restare-competitiva/
date: '2025-05-19T13:15:00'
excerpt: Il modello di business di Apple vacilla, mentre si profila una revisione
  globale delle commissioni.
image: assets/media/bQVUIlq_7M4FqtNse1KmSw-yE-1Vg37135zefmSnCFYQw.webp
source: hdblog
tags:
- Apple
title: Apple potrebbe ridurre le commissioni dell'App Store per restare competitiva
---
<div>
	
				<p><strong>Quando nel 2008 Apple inaugur&#242; l'App Store</strong>, la formula proposta era chiara e vantaggiosa: gli sviluppatori potevano v<strong>endere le proprie app direttamente agli utenti iPhone</strong>, trattenendo il 70% dei ricavi. Un modello sostenibile, che <strong>ha reso possibile la nascita dell'economia delle app</strong> come la conosciamo oggi. Molte aziende come, anche le pi&#249; importanti, devono gran parte della loro crescita al marketplace di Apple, diventando col tempo giganti da miliardi di dollari e capaci di costruire interi ecosistemi autonomi.</p>    <p><strong>Nel frattempo anche il modello di ricavo dell'App Store &#232; cambiato: </strong>i download a pagamento rappresentano oggi una minima parte delle entrate, mentre circa il 99% del fatturato proviene dagli acquisti in-app, in larga parte legati ai giochi. Apple semplifica l'intero processo: <strong>gestione dei pagamenti, assistenza clienti, interfaccia unica per abbonamenti e acquisti digitali.</strong> In cambio, applica <strong>una commissione del 30% agli sviluppatori</strong> che superano il milione di dollari l'anno e del 15% agli altri.</p>UNA PRESSIONE CRESCENTE<p>Con un giro d'affari da circa 100 miliardi di dollari, di cui 20 miliardi solo per Apple, <strong>le dinamiche di potere sono per&#242; cambiate.</strong> Molti sviluppatori e autorit&#224; regolatorie ritengono che la percentuale trattenuta da Cupertino sia ormai anacronistica e ingiustificata, specie alla luce della diffusione globale dell'iPhone e dell'emergere di piattaforme concorrenti.</p>    <p><a href="https://www.hdblog.it/epic-vs-apple/">Emblematico il caso di Epic Games</a>, che con Fortnite ha sfidato apertamente il sistema Apple. Il risultato &#232; stato uno storico pronunciamento di un giudice statunitense che obbliga Apple a permettere agli sviluppatori di <a href="https://www.hdblog.it/apple/articoli/n616959/epic-games-vs-apple-no-commissioni-fuori-app-store/">indirizzare gli utenti verso il web per completare gli acquisti digitali.</a> Viene cos&#236; meno anche l'obbligo di mostrare il cosiddetto &#8220;scare screen&#8221;, lo schermo che <strong>scoraggiava gli utenti dall'uscire dal sistema Apple.</strong></p>    <p>Il cuore stesso del business dell'App Store, incentrato sugli acquisti in-app, &#232; stato quindi scardinato negli Stati Uniti. Ed &#232; solo l'inizio: secondo quanto riportato da Mark Gurman su Bloomberg, altri Paesi e aree geopolitiche &#8212; a partire dall'Unione Europea &#8212; stanno osservando con attenzione, <strong>pronti a chiedere condizioni analoghe</strong>. La prospettiva di un App Store pi&#249; simile a un internet aperto si fa sempre pi&#249; concreta.</p>APPLE DI FRONTE AL BIVIO<p>Nel breve periodo, il cambiamento interesser&#224; solo le grandi aziende, in grado di gestire in autonomia i flussi di pagamento. Ma &#232; solo questione di tempo prima che nuove soluzioni e network di pagamento terzi semplifichino l'adozione del modello anche per gli sviluppatori pi&#249; piccoli.</p>    <p>Per Apple, che genera la maggior parte dei ricavi dell'App Store proprio negli Stati Uniti, la strada &#232; in salita. <a href="https://www.hdblog.it/apple/articoli/n617336/app-store-aperto-apple-fa-appello/">La societ&#224; far&#224; ricorso, puntando a ribaltare le decisioni in appello</a>, ma difficilmente riuscir&#224; a sostenere una battaglia legale simile in ogni regione del mondo.</p>    <p>Come osserva Gurman, <strong>Apple potrebbe dover ripensare radicalmente la propria strategia</strong> e <strong>iniziare a competere sul proprio stesso terreno</strong>, presentando il suo sistema di pagamento come l'opzione migliore in termini di semplicit&#224;, privacy e sicurezza. Tuttavia, questo approccio potrebbe non bastare. I consumatori sono sempre pi&#249; abituati a inserire i propri dati su siti e servizi esterni, e le soluzioni alternative &#8211; come Stripe, PayPal o Square &#8211; applicano commissioni attorno al 3%, contro il 15-30% richiesto da Apple.</p>    <p>Secondo Gurman, la pressione esercitata da sviluppatori e autorit&#224; <strong>porter&#224; con ogni probabilit&#224; Cupertino a rivedere al ribasso le commissioni </strong>per mantenere la competitivit&#224; del proprio ecosistema. Una scelta che fino a pochi anni fa sembrava impensabile.</p>    <p>Per ora, l'App Store continuer&#224; a funzionare come sempre. Ma da qui a un anno, conclude Gurman, l'ecosistema chiuso costruito da Apple potrebbe <strong>subire una trasformazione radicale</strong>, e l'azienda sar&#224; costretta ad adattarsi al nuovo equilibrio di forze del mercato che lei stessa ha contribuito a creare.</p> 

	
				


 


	
				 
			
	
			</div>