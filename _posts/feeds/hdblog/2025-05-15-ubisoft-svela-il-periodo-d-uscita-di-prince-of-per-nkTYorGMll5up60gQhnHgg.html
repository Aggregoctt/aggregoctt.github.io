---
author: HDblog.it
canonical_url: https://www.hdblog.it/games/articoli/n618563/ubisoft-periodo-uscita-prince-of-persia-remake/
date: '2025-05-15T11:40:00'
excerpt: Nonostante l'assenza di aggiornamenti, il gioco Ã¨ ancora vivo e vegeto.
image: assets/media/nkTYorGMll5up60gQhnHgg-zQA2KZeVhzEnR9hTYrlniA.webp
source: hdblog
tags:
- Games
title: 'Ubisoft svela il periodo d''uscita di Prince of Persia: Le Sabbie del Tempo
  Remake'
---
<div><p>Nel resoconto per gli azionisti, Ubisoft ha svelato che intende rilasciare<strong> il remake di Prince of Persia: Le Sabbie del Tempo</strong> entro la fine dell'anno fiscale in corso, ossia pi&#249; precisamente entro<strong> il 31 marzo 2026</strong>. Dato che lo scorso anno l'azienda transalpina aveva parlato della possibilit&#224; di lanciare il titolo nel 2026, possiamo ipotizzare che il gioco possa debuttare nei negozi nei primi mesi del prossimo anno.</p>    <p>Come sappiamo, il remake Prince of Persia: Le Sabbie del Tempo ha avuto <strong>uno sviluppo piuttosto travagliato</strong>. Annunciato ufficialmente nel 2020, il rifacimento di uno dei capitoli pi&#249; apprezzati del franchise<strong> <a href="https://www.hdblog.it/games/articoli/n533479/prince-of-persia--sands-of-time-rinviato/">ha subito diversi rinvii</a></strong> prima di essere affidato nel 2022 <a href="https://www.hdblog.it/games/articoli/n555339/prince-of-persia-remake-sands-of-time-ubisoft-data/"><strong>ad un altro team</strong></a>: <strong>Ubisoft Montreal</strong> (lo stesso studio che ha dato i natali alla trilogia moderna della saga).</p>    </div>