---
author: HDblog.it
canonical_url: https://www.hdblog.it/smartphone/articoli/n618731/honor-400-soc-scheda-tecnica-snapdragon-7-gen-4/
date: '2025-05-16T15:50:00'
excerpt: Sotto la scocca ci sarà il nuovissimo SoC Snapdragon 7 Gen 4?
image: assets/media/XG9FnlR5AF5b9dI7-VwPAA-sxA5gHzIWdkFORareY7N6A.webp
source: hdblog
tags:
- Android
- Honor
title: 'Honor 400 si affaccia su Geekbench a un passo dal lancio: c''è una sorpresa'
---
<div><p>Alla presentazione ufficiale <a href="https://www.hdblog.it/honor-400/">di Honor 400</a> e <a href="https://www.hdblog.it/honor-400-pro/">Honor 400 Pro</a>, <a href="https://www.hdblog.it/smartphone/articoli/n617721/honor-400-pro-quando-specifiche-prezzi/">fissata per gioved&#236; 22 maggio</a>, manca davvero poco. Degli smartphone sappiamo gi&#224; molto: li abbiamo visti nei render ufficiali e la scheda tecnica &#232; quasi completa. Ma c'&#232; ancora margine per una sorpresa. <a href="https://www.hdblog.it/smartphone/articoli/n617306/honor-400-geekbench-snapdragon/">A inizio maggio</a>, infatti, Honor 400 era apparso su Geekbench col <a href="https://www.hdblog.it/qualcomm-snapdragon-7-gen-3/">SoC Snapdragon 7 Gen 3</a>. E ora il dispositivo si &#232; affacciato nuovamente sulla piattaforma, ma questa volta col <a href="https://www.hdblog.it/qualcomm-snapdragon-7-gen-4/">chip Snapdragon 7 Gen 4</a>.</p><p>Si tratta di un dato sicuramente interessante: Honor 400, dunque, potrebbe essere uno dei primi smartphone ad arrivare sul mercato con la nuova piattaforma di Qualcomm, annunciata ieri. Ulteriori indiscrezioni, provenienti da uno screenshot trapelato della pagina "Informazioni sul telefono" nelle impostazioni, indicano anche una generosa batteria da 7.200 mAh e una risoluzione del display di 2.736 x 1.264 pixel.</p><p>Le informazioni arrivano dal noto leaker cinese Digital Chat Station, secondo cui Honor 400 Pro dovrebbe vantare la stessa capacit&#224; della batteria, un chipset Snapdragon 8 Gen 3 e un display da 6,55 pollici. La comparsa dell'Honor 400 su Geekbench con specifiche che rimandano allo Snapdragon 7 Gen 4, a distanza di poco tempo da un test che suggeriva invece l'adozione di SNapdragon 7 Gen 3, apre la strada a diverse ipotesi, tra cui la presenza di due varianti del dispositivo. Se confermato, l'impiego del nuovissimo Snapdragon 7 Gen 4 farebbe di Honor 400 un prodotto ancora pi&#249; interessante nell'ampio e combattuto contesto della fascia media. Questione di giorni, e sapremo tutto.</p></div>