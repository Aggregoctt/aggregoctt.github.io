---
author: HDblog.it
canonical_url: https://www.hdmotori.it/dodge-charger-daytona-elettrica-flop-vendite/
date: '2025-05-18T07:30:35'
excerpt: Per il momento &egrave; stato deciso di eliminare la versione entry level
  R/T per concentrarsi su quella top di gamma e sulla versione benzina
image: assets/media/89HEtKe3OaBfoFKGIlvNAQ-TuubpmD-muux7KzT09Q6-g.webp
source: hdblog
tags:
- Auto
title: La Dodge Charger Daytona elettrica fa flop
---
<div>
                            
                    
                                                                                                                        
            
                        <p>La <strong>Dodge Charger Daytona elettrica</strong> era stata presentata come il <a href="https://www.hdmotori.it/dodge-articoli-n579101-dodge-charger-daytona-misure-interni-motori/">futuro delle muscle car americane</a>. Basata sulla <strong>piattaforma STLA Large di Stellantis</strong>, la stessa della futura <a href="https://www.hdmotori.it/alfa-romeo-articoli-n617159-nuova-alfa-romeo-stelvio-render-come-sara/">nuova Alfa Romeo Stelvio</a>, prometteva comunque prestazioni brucianti anche se sotto al cofano non era pi&#249; presente il motore V8 Hemi tanto amato dagli americani. A distanza di oltre un anno dal suo debutto, questo modello sta faticando a ritagliarsi un suo spazio. Vuoi perch&#233; gli americani amano le muscle car tradizionali, vuoi perch&#233; il prezzo non &#232; certamente competitivo, l&#8217;accoglienza &#232; stata particolarmente fredda, tanto che la casa automobilistica ha deciso di <strong>eliminare dalla gamma la Charger R/T base</strong>, lasciando in gamma solamente la pi&#249; performante versione top di gamma Scat Pack, almeno per il Model Year 2026, poi si vedr&#224;. Interpellata dai colleghi di CarScoops, la casa automobilistica americana ha confermato questa scelta:</p>
<blockquote><p>La produzione della Dodge Charger Daytona R/T &#232; stata rimandata per il modello 2026, mentre continuiamo a valutare gli effetti delle politiche tariffarie statunitensi. La piattaforma STLA Large, flessibile e multi-energia, della Charger ci consente di concentrarci sulle prestazioni della Charger Daytona Scat Pack, la muscle car pi&#249; veloce e potente al mondo, di aggiungere il nuovo modello a quattro porte al catalogo Charger per il modello 2026 e di puntare sui nuovi modelli Charger SIXPACK, che verranno lanciati nella seconda met&#224; dell&#8217;anno.</p></blockquote>
<p>Insomma, Dodge si concentrer&#224; maggiormente sui modelli SIXPACK che sono quelli dotati di un motore 6 cilindri in linea di 3 litri di cilindrata.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="torna-il-motore-v8">TORNA IL MOTORE V8?</h2>
    
    
                
    
                        
                        
                        
                            
                            
                        

            
                        
<p>Per il momento &#232; solo un&#8217;indiscrezione ma abbiamo visto che dopo l&#8217;addio di Carlos Tavares, negli USA si sta lavorando per <a href="https://www.hdmotori.it/fca-articoli-n612953-motore-v8-hemi-torna-ripresa-produzione-america/">riportare in vita il motore V8</a> che il manager portoghese aveva invece deciso di eliminare. Indiscrezioni parlando di un ritorno anche sulle muscle car. Sar&#224; davvero cos&#236;? Lo scopriremo nel corso dei prossimi mesi.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="le-muscle-car-elettriche-non-piacciono">LE MUSCLE CAR ELETTRICHE NON PIACCIONO</h2>
    
    
                
    
                        
                        
                        
                            
                            
                        

            
                        
 
    
    
                            
    
                        
                        
                        
                            
                            
                        

        
    

    

</div>