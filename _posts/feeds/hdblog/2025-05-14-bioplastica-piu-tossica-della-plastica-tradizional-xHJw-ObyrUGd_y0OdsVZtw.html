---
author: HDblog.it
canonical_url: https://www.hdblog.it/green/articoli/n618455/bioplastica-piu-tossica-di-quella-tradizionale/
date: '2025-05-14T16:10:00'
excerpt: Secondo una recente ricerca la bioplastia è potenzialmente più tossica di
  quella tradizionale.
image: assets/media/xHJw-ObyrUGd_y0OdsVZtw-xpb2NaHGkxzR3gDdLLSRKg.webp
source: hdblog
tags:
- Articolo
title: Bioplastica più tossica della plastica tradizionale, rischi per la salute
---
<div>
	
				<p>L&#8217;<a href="https://www.hdblog.it/green/articoli/n615209/aumento-produzione-globale-plastica/" target="_blank">inquinamento da plastica &#232; una delle sfide pi&#249; ardue da superare</a>. Negli anni sono state inventate diverse alternative per rendere la plastica pi&#249; sostenibile e biodegradabile. Un classico esempio &#232; la <strong>bioplastica a base di amido di mais, amido di riso e zucchero</strong>. Tuttavia, secondo una recente ricerca questa tipologia di plastica &#232; potenzialmente pi&#249; tossica di quella tradizionale. </p>    <p>Il materiale &#232; comunemente impiegato in prodotti di uso quotidiano come abbigliamento, salviette umidificate, cannucce, posate monouso e molti altri articoli. Nel dettaglio,<strong> la nuova ricerca ha evidenziato che un'esposizione prolungata pu&#242; provocare gravi conseguenze per la salute</strong>, tra cui danni agli organi, alterazioni del metabolismo, squilibri della flora intestinale associati a un maggior rischio di malattie cardiovascolari e variazioni nei livelli di glucosio nel sangue. Secondo gli autori, si tratta del primo studio a dimostrare con chiarezza gli effetti negativi di un'esposizione a lungo termine su modelli animali, in particolare sui topi.</p>I RISCHI PER LA SALUTE
						<p>La plastica &#232; nota per la sua tossicit&#224;, poich&#233; pu&#242; contenere oltre <strong>16.000 sostanze chimiche</strong>, molte delle quali <a href="https://www.hdblog.it/green/articoli/n590595/microplastiche-plastica-organi-cervello-studio/" target="_blank">dannose per la salute umana o per l&#8217;ambiente</a>. Alcuni composti comuni, come gli ftalati e il bisfenolo, sono tra i pi&#249; pericolosi e sono stati collegati a gravi problemi di salute, tra cui disturbi ormonali e tumori. </p>    <p>Negli ultimi anni, le bioplastiche sono state presentate come un&#8217;alternativa pi&#249; ecologica e sicura. Ciononostante, studi precedenti hanno mostrato <strong>che non si degradano cos&#236; rapidamente come promesso dall&#8217;industria</strong>. Inoltre, mancano ancora sufficienti ricerche sugli effetti che possono avere sulla salute. Nonostante ci&#242;, la produzione di bioplastiche &#232; in forte crescita: nel 2024 se ne sono prodotte circa 2,5 milioni di tonnellate, e si prevede che questa cifra raddoppier&#224; nei prossimi cinque anni.</p><p>Come la <strong>plastica tradizionale, anche le bioplastiche si degradano in micro-particelle</strong>, che possono staccarsi da vestiti o oggetti durante l&#8217;uso quotidiano, come il lavaggio dei capi, e finire nell&#8217;acqua e nel cibo che consumiamo. Un recente studio ha esaminato gli effetti dell&#8217;esposizione alle bioplastiche su diversi gruppi di topi, alimentati per tre mesi con cibo e acqua contenenti livelli considerati realistici di questo materiale, mentre un gruppo di controllo non &#232; stato esposto.</p>    <p>I risultati emersi sono preoccupanti. I topi esposti alle bioplastiche <strong>hanno sviluppato lesioni nel fegato</strong>, <strong>nelle ovaie e nell&#8217;intestino</strong>. Le sostanze chimiche sono state trovate nei tessuti con alterazioni genetiche e squilibri nella flora intestinale e con possibili effetti anche sui ritmi biologici. Nei topi che avevano assunto dosi maggiori di bioplastica, i danni erano pi&#249; evidenti.</p><p>Gli autori dello studio sottolineano la necessit&#224; di ulteriori ricerche, ma i dati gi&#224; disponibili sollevano seri dubbi sulla reale sicurezza delle bioplastiche, sempre pi&#249; presenti nella nostra vita quotidiana. Alcuni esperti e attivisti consigliano di ridurre per quanto possibile l&#8217;uso di plastica, anche nelle sue versioni &#8220;green&#8221;, soprattutto in oggetti di uso frequente come utensili da cucina, contenitori e abbigliamento. Anche se non &#232; facile evitarla del tutto, ogni piccolo gesto pu&#242; contribuire a ridurre l&#8217;esposizione.</p>

	
				


 


	
				 
			
	
			</div>