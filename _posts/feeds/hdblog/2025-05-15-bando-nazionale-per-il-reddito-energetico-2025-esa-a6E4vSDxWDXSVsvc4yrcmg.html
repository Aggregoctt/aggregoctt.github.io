---
author: HDblog.it
canonical_url: https://www.hdblog.it/green/articoli/n618579/bando-nazionale-reddito-energetico-2025/
date: '2025-05-15T14:15:00'
excerpt: Il nuovo Bando Nazionale per il Reddito Energetico 2025 ha preso ufficialmente
  il via, registrando fin da subito unâ€™adesione massiccia.
image: assets/media/a6E4vSDxWDXSVsvc4yrcmg-9K2zTCWywplsMLrdSeDhuA.webp
source: hdblog
tags:
- Articolo
title: Bando Nazionale per il Reddito Energetico 2025, esaurite le risorse per il
  Sud
---
<div>
	
				<p>Il nuovo <strong>Bando Nazionale per il Reddito Energetico 2025</strong> ha preso ufficialmente il via il 13 maggio, registrando fin da subito un&#8217;adesione massiccia. In poche ore, il portale del GSE (Gestore dei Servizi Energetici) ha visto esaurirsi le risorse destinate alle regioni del Sud Italia, pari a oltre 82 milioni di euro su un totale complessivo di 103 milioni. Un risultato che conferma l&#8217;interesse crescente verso l&#8217;installazione di <a href="https://www.hdblog.it/green/articoli/n617579/superati-2000-gw-installazioni-fotovoltaiche/" target="_blank">impianti fotovoltaici</a> a sostegno delle famiglie in difficolt&#224; economica.</p>    <p>Il bando, pubblicato il 6 maggio, rientra nella strategia del Ministero dell&#8217;Ambiente e della Sicurezza Energetica per <strong>promuovere una transizione ecologica inclusiva</strong>. Le risorse disponibili sono suddivise tra Sud (Abruzzo, Basilicata, Calabria, Campania, Molise, Puglia, Sardegna e Sicilia) e resto d&#8217;Italia, rispettivamente con oltre 82 e 20 milioni di euro.</p>A CHI E&#146; RIVOLTO
						<p>Possono accedere all&#8217;incentivo le <strong>famiglie con ISEE fino a 15.000 euro, o fino a 30.000 euro </strong>se con almeno quattro figli a carico. Il bando &#232; stato pubblicato il 6 maggio, mentre il regolamento aggiornato &#232; stato approvato il 2 maggio. <a href="https://areaclienti.gse.it/" target="_blank">Le domande devono essere presentate esclusivamente online tramite il portale GSE</a> e saranno valutate secondo l&#8217;ordine cronologico di invio, fino al 31 dicembre 2025 o all&#8217;esaurimento delle risorse.</p>    <p>Per essere ammessi, &#232; necessario <strong>essere residenti nell&#8217;immobile oggetto dell&#8217;intervento</strong>, titolari di un contratto di fornitura elettrica con tariffa TD e una potenza impegnata non superiore a 6 kW. Il beneficiario pu&#242; presentare la domanda direttamente o tramite un installatore accreditato. </p>NOVITA&#146;
						<p>Tra le novit&#224; del regolamento aggiornato il 2 maggio, l&#8217;obbligo per le imprese installatrici di<strong> dotare gli impianti di sistemi di monitoraggio accessibili da remoto e protetti da attacchi informatici</strong>. Inoltre, &#232; prevista una polizza assicurativa della durata di 10 anni che copra danni anche da cyberattacchi.</p>    <p>Per determinare il contributo viene considerata la potenza effettivamente installata, con tolleranze limitate rispetto a quanto dichiarato nella domanda. Il sistema prevede controlli incrociati tra quanto richiesto, installato e autorizzato, garantendo trasparenza e correttezza nell'erogazione dei fondi.</p>    <p>Il contratto tra beneficiario e <strong>GSE avr&#224; una durata di vent&#8217;anni</strong>. Durante questo periodo, l&#8217;energia prodotta in eccesso e non autoconsumata verr&#224; ceduta al GSE, contribuendo al rifinanziamento del Fondo. Una misura che rafforza l&#8217;impatto sociale e ambientale dell&#8217;iniziativa, riducendo i costi energetici per le famiglie e incentivando la diffusione delle fonti rinnovabili.</p>

	
				


 


	
				 
			
	
			</div>