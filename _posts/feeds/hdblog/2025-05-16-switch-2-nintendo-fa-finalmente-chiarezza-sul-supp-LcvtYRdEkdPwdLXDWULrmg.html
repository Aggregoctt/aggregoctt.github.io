---
author: HDblog.it
canonical_url: https://www.hdblog.it/nintendo/articoli/n618754/switch-2-nintendo-supporto-vrr-portatile-docked/
date: '2025-05-16T17:30:00'
excerpt: C'è o non c'è?
image: assets/media/LcvtYRdEkdPwdLXDWULrmg-XmImV_r2zpPv69e2NxWfBA.webp
source: hdblog
tags:
- Games
- Nintendo
title: Switch 2, Nintendo fa finalmente chiarezza sul supporto al VRR
---
<div><p><a href="https://www.hdblog.it/nintendo-switch-2/">Switch 2 </a>&#232; dietro l'angolo, col lancio del 5 giugno che dista circa tre settimane. Nel frattempo abbiamo imparato a conoscere sempre meglio la nuova console di Nintendo, di cui sappiamo ormai tanto (compresi alcuni <a href="https://www.hdblog.it/hardware/articoli/n618750/nintendo-switch-2-chip-samsung-nodo-processo/">dettagli tecnici emersi negli ultimi giorni</a>), ma non ancora tutto. Fino ad oggi, ad esempio, c'era <strong>confusione riguardo al supporto al VRR </strong>(Variable Refresh Rate) a causa di una comunicazione poco chiara in merito da parte della grande N.</p>    <p>In seguito alla presentazione di aprile, infatti, i siti Nintendo negli Stati Uniti, in Canada, nel Regno Unito e in Europa avevano inizialmente menzionato il supporto al VRR anche in modalit&#224; docked. Successivamente, tale informazione era stata rimossa dal sito statunitense e da quello canadese, ma era curiosamente rimasta sul sito britannico e su quello europeo. Infine, anche i siti del Regno Unito e dell'Unione Europea sono stati aggiornati con la rimozione del riferimento al VRR in modalit&#224; docked. Il tutto senza che Nintendo fosse intervenuta apertamente e ufficialmente per fare luce sulla questione. Almeno fino ad oggi.</p><p>Alla domanda se il supporto al VRR per la modalit&#224; docked potesse essere aggiunto in un futuro aggiornamento, Nintendo ha risposto: "Non abbiamo nulla da annunciare su questo argomento." Non una smentita netta, certo, ma neppure un segnale incoraggiante. E quindi, tirando le fila del discorso, sebbene non si possa escludere che Nintendo stia lavorando all'aggiunta del supporto VRR per la modalit&#224; docked tramite un futuro aggiornamento del firmware, &#232; ora certo che al lancio il VRR sar&#224; una funzionalit&#224; esclusiva della modalit&#224; portatile.</p></div>