---
author: HDblog.it
canonical_url: https://www.hdblog.it/android/articoli/n619506/whatsapp-filtro-chatbot-ai/
date: '2025-05-23T14:20:00'
excerpt: La "spia" in WhatsApp beta per Android
image: assets/media/jkFruBhELukWm7HPfuNjzg-t278UV9a-6EDDojKb_QCsw.webp
source: hdblog
tags:
- Android
title: WhatsApp pensa a un filtro per mostrare tutte le conversazioni con i chatbot
  AI
---
<div><p><strong>WhatsApp</strong> sta lavorando a un'opzione per <strong>visualizzare tutte le conversazioni con i chatbot AI in un tap</strong>. Lo svelano i colleghi di wabetainfo.com, puntuali e attenti come sempre quando il tema &#232; <a href="https://www.hdblog.it/whatsapp/">l'app di messaggistica pi&#249; famosa al mondo</a>. Lo spunto arriva dall'app beta per Android numero 2.25.17.21 disponibile sul Play Store per gli sviluppatori o i semplici beta tester: nell'ultimo pacchetto &#232; emerso il filtro dedicato alle interazioni con le intelligenze artificiali, sia quella di Meta o <a href="https://www.hdblog.it/smartphone/articoli/n603231/chatgpt-whatsapp-come-funziona-openai/">ad esempio di OpenAI</a>.</p>    <p>Dunque in futuro un nuovo filtro verr&#224; mostrato direttamente nella schermata delle chat WhatsApp, senza che l'utente debba fare o configurare nulla. In questo modo gli utenti della piattaforma potranno <strong>gestire le proprie conversazioni con i diversi chatbot AI</strong> con cui parlano su WhatsApp in modo pi&#249; rapido ed efficiente che adesso, dove, in mancanza del filtro, i dialoghi con le intelligenze artificiali si "perdono" in mezzo alle altre conversazioni.</p>

<p>I colleghi sottolineano che <strong>il nuovo filtro &#232; anche rimovibile</strong>. Nonostante al momento del lancio lo si ritrover&#224; di fianco ai filtri gi&#224; esistenti, WhatsApp dar&#224; agli utenti la possibilit&#224; di rimuoverlo tramite le impostazioni dell'app, qualora lo si ritenesse inutile. Chiaramente la decisione non sar&#224; irreversibile: chi decider&#224; di rimuoverlo potr&#224; sempre farlo tornare dov'era, se in seguito dovesse ripensarci.</p>    <p>Il nuovo filtro &#232; pensato per aggregare le chat con le intelligenze artificiali in un'unica vista facilmente accessibile. Offrir&#224; un modo semplice per tenere traccia delle conversazioni con le AI, rendendo pi&#249; facile per gli utenti individuare e ritornare sulle chat basate sull'intelligenza artificiale. Consolidando queste interazioni, il filtro migliora l'organizzazione e garantisce che le conversazioni basate sull'intelligenza artificiale siano subito disponibili quando si rende necessario.</p></div>