---
author: HDblog.it
canonical_url: https://www.hdblog.it/spettacolo/articoli/n619416/ogni-maledetto-fantacalcio-netflix-trailer/
date: '2025-05-23T17:25:00'
excerpt: Una commedia sul Fantacalcio tra sparizioni, vendette e risate dal 27 agosto
image: assets/media/tVYHPk8YYtroZZfuottI-w-JnUiZ7YvZnLv_nusXdzZrA.webp
source: hdblog
tags:
- Articolo
title: 'Fantacalcio e misteri: su Netflix arriva la commedia “Ogni Maledetto Fantacalcio”'
---
<div><p>Un gruppo di amici storici, una chat infuocata, un matrimonio mancato e una sparizione sospetta: sono questi gli ingredienti principali di <strong>Ogni Maledetto Fantacalcio, la nuova commedia diretta da Alessio Maria Federici in arrivo su Netflix il 27 agosto</strong>. Il film <a href="https://www.hdblog.it/netflix/">Netflix</a>, prodotto da QMI, promette di conquistare tutti gli appassionati del popolarissimo gioco fantasy.</p>    <p>Al centro della storia c&#8217;&#232; Simone, interpretato da Giacomo Ferrara, uno sceneggiatore trentenne pi&#249; incline all&#8217;improvvisazione che alla carriera, interrogato da una giudice dal sarcasmo affilato, a cui d&#224; voce una brillante Caterina Guzzanti. Simone si trova coinvolto in un&#8217;indagine alquanto singolare: la scomparsa del suo miglior amico Gianni, impersonato da Enrico Borello, proprio nel giorno del suo matrimonio e dell&#8217;ultima giornata di campionato. Un doppio evento clamorosamente mancato&#8230; e sospetto.</p><p>Gianni non &#232; solo lo sposo fantasma, &#232; anche il detentore del titolo nella Lega &#8220;Mai una gioia&#8221;, un gruppo di amici legati da anni da una chat di Fantacalcio in cui si mescolano affetto, rivalit&#224; e tradimenti. L&#8217;assenza ingiustificata di Gianni &#8211; che addirittura si dimentica di schierare la formazione &#8211; scatena un vero e proprio corto circuito tra i partecipanti al gioco. Dalle chat emergono messaggi minatori, schermate imbarazzanti e sospetti reciproci: la tensione sale mentre la commedia si colora di mistero.</p>    <p><strong>Nel cast anche Silvia D&#8217;Amico</strong> nei panni di Andrea, la nuova arrivata nel gruppo, tanto enigmatica quanto coinvolta, e Francesco Russo, Antonio Bann&#242; e Francesco Giordano, che interpretano gli altri membri della compagnia. Oltre al nucleo principale, spiccano le partecipazioni straordinarie di volti noti del mondo sportivo e televisivo: Diletta Leotta, Pierluigi Pardo, Riccardo Gentile, il celebre arbitro Daniele Orsato, l'attaccante Leonardo Pavoletti e la creator Valeria Angione, tutti coinvolti in apparizioni cameo che aggiungono autenticit&#224; al mondo fantasioso ma verosimile del film.</p>    <p>La sceneggiatura, scritta da Giulio Carrieri e Michele Bertini Malgarini con la collaborazione di Fantacalcio (marchio registrato da Quadronica), gioca con i meccanismi tipici della commedia italiana, strizzando l&#8217;occhio a dinamiche da true crime ma in chiave umoristica, in una miscela che oscilla tra il grottesco e il quotidiano.</p></div>