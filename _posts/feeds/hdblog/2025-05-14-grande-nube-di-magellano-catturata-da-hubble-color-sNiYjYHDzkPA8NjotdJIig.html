---
author: HDblog.it
canonical_url: https://www.hdblog.it/tecnologia/articoli/n618336/hubble-nebulosa-zucchero-filato/
date: '2025-05-14T16:30:00'
excerpt: Hubble fotografa nubi cosmiche nella Grande Nube di Magellano dai colori
  sorprendenti
image: assets/media/sNiYjYHDzkPA8NjotdJIig-WfuBSiftqINbZFTw22gARg.webp
source: hdblog
tags:
- Tecnologia
title: 'Grande Nube di Magellano catturata da Hubble: colori pastello tra sogno e
  realt√†'
---
<div><p>Uno scenario che sembra uscito da un sogno, tra tonalit&#224; pastello che ricordano lo zucchero filato, &#232; stato immortalato dal <a href="https://www.hdblog.it/telescopio-hubble/">telescopio spaziale Hubble</a> nella Grande Nube di Magellano, una galassia nana satellite della Via Lattea. L'immagine, <strong>diffusa dalla NASA e dall'Agenzia Spaziale Europea</strong>, mostra nubi di gas e polveri cosmiche illuminate da un campo di stelle sullo sfondo.</p>    <p>A rendere possibile questa visione mozzafiato &#232; stata <strong>la Wide Field Camera 3 (WFC3), uno degli strumenti pi&#249; potenti a bordo di Hubble</strong>. Grazie a una combinazione di cinque filtri differenti, il telescopio ha catturato la luce in pi&#249; lunghezze d&#8217;onda, tra cui l&#8217;ultravioletto e l&#8217;infrarosso. Queste bande, invisibili all&#8217;occhio umano, sono state tradotte in colori visibili attraverso un processo di assegnazione cromatica che mantiene una coerenza scientifica, ma anche una forte componente visiva.</p>    <p>Ci&#242; che appare nell'immagine &#232; una sezione di una nebulosa della Grande Nube di Magellano, <strong>situata a circa 160.000 anni luce dalla Terra</strong>, nelle costellazioni australi del Dorado e della Mensa. &#200; una delle galassie pi&#249; vicine alla nostra e una delle pi&#249; studiate proprio grazie alla sua vicinanza e al ricco contenuto di regioni di formazione stellare. Eccola in tutta la sua bellezza.</p><p>Le tonalit&#224; rosa, verdi e blu presenti nell'immagine non sono casuali: <strong>ciascun colore corrisponde a un filtro diverso utilizzato dalla WFC3</strong>. Le lunghezze d&#8217;onda pi&#249; corte, come quelle dell&#8217;ultravioletto, vengono colorate in blu o viola; quelle pi&#249; lunghe, come l&#8217;infrarosso, si traducono in rossi intensi. Questo metodo consente di ottenere un&#8217;immagine che, pur non corrispondendo esattamente a ci&#242; che vedremmo se fossimo fisicamente l&#236;, fornisce molte informazioni scientifiche sulla composizione e sull&#8217;attivit&#224; dei corpi celesti osservati.</p>    <p>Molti si domandano se le immagini astronomiche diffuse dalla NASA e da altri enti scientifici siano "ritoccate". In realt&#224;, <strong>il processo di colorazione &#232; una vera e propria traduzione visiva dei dati grezzi</strong>. Non si tratta di fantasia artistica, ma di un modo per rendere visibile l&#8217;invisibile. Le immagini cos&#236; elaborate offrono una lettura pi&#249; completa del cosmo, dove i colori rivelano la temperatura, la densit&#224; e la composizione dei materiali presenti nello spazio.</p>    <p>La scena immortalata si trova<a href="https://www.hdblog.it/scienza/articoli/n606691/nebulosa-tarantola-hubble-immagine-nasa-esa/"> nei pressi della famosa Nebulosa Tarantola</a>, un&#8217;altra regione attiva della Grande Nube di Magellano. Queste zone sono particolarmente interessanti per gli astronomi perch&#233; mostrano come nascono e si evolvono le stelle. Gli "bozzoli" di gas che si vedono nell&#8217;immagine sono spesso il preludio alla formazione di nuovi astri, come una sorta di incubatrice cosmica.</p></div>