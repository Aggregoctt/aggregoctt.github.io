---
author: HDblog.it
canonical_url: https://www.hdmotori.it/nuovo-p-zero-pirelli-pneumatico-high-performance/
date: '2025-05-16T15:30:23'
excerpt: 'Pirelli presenta la quinta generazione del suo pneumatico simbolo: il nuovo
  P Zero migliora sicurezza, performance e si prepara alla sfida elettrica.'
image: assets/media/varxnrM7nK6JL3vb4xNYkg-xlzqRC0QrLzq-I9mk-KSgw.webp
source: hdblog
tags:
- Auto
title: 'Nuovo P Zero Pirelli: pneumatico high performance per auto sportive ed elettriche'
---
<div>
                            
                    
                                                                                                                                                                                                                                                
            
                        <p>Sono passati ben 40 anni da quando nacque un&#8217;idea che avrebbe cambiato il modo di concepire i pneumatici sportivi. Quell&#8217;idea si chiamava <strong>P Zero</strong>, e oggi, alla sua <strong>quinta generazione</strong>, &#232; ancora l&#236;. Pi&#249; che un prodotto, una dichiarazione d&#8217;intenti di <strong>Pirelli</strong>. Perch&#233; se c&#8217;&#232; un marchio che riesce a unire pista e strada, emozione e sicurezza, &#232; proprio questo.</p>
<p>Il <strong>nuovo P Zero</strong> non &#232; solo un aggiornamento. &#200; un salto nel futuro, costruito con strumenti che fino a pochi anni fa sembravano fantascienza: intelligenza artificiale, simulazioni virtuali, sviluppo digitale. Un mix di innovazione e passione italiana che parte dal <strong>quartier generale di Bicocca</strong> e finisce sotto le ruote delle auto pi&#249; desiderate del mondo.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="una-nuova-generazione-sotto-ogni-aspetto">Una nuova generazione sotto ogni aspetto</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Ma nel dettaglio cosa cambia? In sostanza praticamente tutto. Gli <strong>ingegneri Pirelli</strong> hanno lavorato su ogni particolare, dal disegno del battistrada alla struttura interna. Il risultato finale &#232; un pneumatico capace di offrire pi&#249; grip in curva, spazi di frenata ridotti e un comportamento impeccabile, anche su asfalto bagnato. I test in pista lo confermano: il <strong>nuovo P Zero</strong> &#232; pi&#249; preciso, pi&#249; reattivo, pi&#249; sicuro. E non &#232; un caso che gran parte della gamma abbia conquistato la classe A nell&#8217;etichetta europea per la tenuta sul bagnato.</p>
  
            
                        
                            
                            
                        

            
                        
<p>Ma la vera rivoluzione &#232; la capacit&#224; di adattarsi alle auto del presente e del futuro. Con la mobilit&#224; elettrica in pieno boom, P Zero si &#232; fatto trovare pronto. Le <strong>versioni Elect</strong> pensate per <strong>EV</strong> e <strong>plug-in hybrid</strong> riducono la resistenza al rotolamento, migliorano l&#8217;autonomia e limitano la rumorosit&#224;, senza rinunciare alle prestazioni.</p>
<p>Anche l&#8217;occhio vuole la sua parte: il nuovo design con marcature a contrasto sul fianco rende P Zero immediatamente riconoscibile, quasi come una firma su un&#8217;opera d&#8217;arte. La gamma &#232; ampia (da 18 a 23 pollici) con oltre 50 modelli gi&#224; disponibili, pensati per equipaggiare auto del calibro di <a href="https://www.hdmotori.it/lamborghini-articoli-n581698-lamborghini-urus-se-motore-prestazioni-immagini/"><strong>Lamborghini Urus SE</strong></a>, BMW M5, Audi A5, Mercedes GLE, fino ai nuovi protagonisti elettrici come <a href="https://www.hdmotori.it/listino/polestar/polestar-polestar-4/"><strong>Polestar 4</strong></a>, Lucid Gravity, Nio ET9 e <a href="https://www.hdmotori.it/xiaomi-articoli-n610357-xiaomi-su7-ultra-motori-cavalli-autonomia-prezzi/"><strong>Xiaomi SU7</strong></a>.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="una-storia-lunga-40-anni-e-3-000-modelli">Una storia lunga 40 anni e 3.000 modelli</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>Dal debutto nel 1985, il<strong> P Zero</strong> ha accompagnato leggende dell&#8217;automobilismo: <a href="https://www.hdmotori.it/ferrari-articoli-n606888-ferrari-f40-officine-fioravanti/"><strong>Ferrari F40</strong></a>, Pagani, McLaren, <a href="https://www.hdmotori.it/porsche-articoli-n584165-porsche-911-carrera-gts-ibrida-motore-prestazioni/"><strong>Porsche 911</strong></a>. Sono oltre 3.000 le versioni su misura realizzate per i principali brand dell&#8217;automotive. Un segno della fiducia che le case automobilistiche ripongono in Pirelli, oggi presente su oltre la met&#224; delle vetture premium e prestige vendute nel mondo.</p>
 
    
    
                            
    
                        
                        
                        
                            
                            
                        

        
    

    

</div>