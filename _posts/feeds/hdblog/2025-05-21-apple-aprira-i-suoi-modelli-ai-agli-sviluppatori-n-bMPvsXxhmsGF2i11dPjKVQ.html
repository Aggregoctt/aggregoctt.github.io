---
author: HDblog.it
canonical_url: https://www.hdblog.it/smartphone/articoli/n619143/apple-apre-modelli-ai-sviluppatori-ios-19/
date: '2025-05-21T07:10:00'
excerpt: L'azienda di Cupertino punta a rilanciare la piattaforma Apple Intelligence
  e a stimolare un nuovo ecosistema di app basate sui propri modelli di intelligenza
  artificiale
image: assets/media/bMPvsXxhmsGF2i11dPjKVQ-x49oIy4ydQ4qDEb9b8Slfw.webp
source: hdblog
tags:
- Apple
title: 'Apple aprirà i suoi modelli AI agli sviluppatori: nuove opportunità con iOS
  19'
---
<div>
	
				<p>Apple si prepara a compiere un passo significativo <a href="https://www.hdblog.it/ia/">nel campo dell'intelligenza artificiale generativa</a> aprendo i propri modelli AI agli sviluppatori terzi. Secondo quanto riportato da Mark Gurman su Bloomberg, l'azienda di Cupertino presenter&#224; il nuovo piano nel corso della sua conferenza annuale, la <a href="https://www.hdblog.it/wwdc/">Worldwide Developers Conference (WWDC)</a> in <a href="https://www.hdblog.it/apple/articoli/n619098/apple-programma-ufficiale-wwdc-2025/">programma dal 9 giugno</a>, mettendo a disposizione degli sviluppatori un SDK e framework dedicati che consentiranno di integrare le tecnologie di <a href="https://www.hdblog.it/apple-intelligence/">Apple Intelligence</a> direttamente nelle app di terze parti.</p>

FOCUS SUI MODELLI LOCALI<p>In una prima fase, la nuova strategia prevede<strong> l'accesso esclusivo ai modelli AI che operano localmente sui dispositivi,</strong> escludendo inizialmente le versioni pi&#249; potenti basate su cloud, che richiedono elaborazione server-side. Questi modelli sono gi&#224; impiegati da Apple per funzioni come la <strong>sintesi delle notifiche</strong>, la<strong> modifica dei testi</strong> e la<strong> creazione di immagini</strong> di base all'interno di iOS e macOS.</p>    <p>Con questa apertura, gli sviluppatori potranno sfruttare la tecnologia sottostante &#8211; nota come Apple Foundation Models &#8211; non solo per integrare funzionalit&#224; puntuali, ma anche per <strong>potenziare intere applicazioni.</strong> Finora, infatti, le possibilit&#224; erano limitate all'uso di strumenti come Strumenti di Scrittura, Genmoji, l'app Image Playground e alcune funzioni di gestione delle notifiche.</p>UN RILANCIO NECESSARIO PER APPLE INTELLIGENCE<p>L'iniziativa, secondo Gurman, rappresenta un tentativo concreto da parte di Apple di <strong>rafforzare la propria posizione nel settore dell'intelligenza artificiale</strong>, dove l'azienda &#232; apparsa finora in ritardo rispetto ai principali concorrenti. </p>    <p>Lanciata lo scorso anno, la piattaform<strong>a Apple Intelligence non ha ancora riscosso un'adozione ampia</strong>, complice una serie di difficolt&#224; tecniche e limiti funzionali: le sintesi AI delle notizie sono state sospese a seguito di errori, mentre la generazione di emoji personalizzate tramite Genmoji ha prodotto risultati incoerenti rispetto alla comunicazione pubblicitaria. Inoltre, alcune funzionalit&#224; si appoggiano a tecnologie esterne,<a href="https://www.hdblog.it/chatgpt/"> come ChatGPT di OpenAI.</a></p>UN NUOVO ECOSISTEMA DI APP INTELLIGENTI<p>Il nuovo approccio <strong>ricalca la strategia vincente dell'App Store al momento della sua apertura agli sviluppatori</strong>: rendere disponibili le tecnologie interne per stimolare la nascita di un ecosistema ricco e variegato. Apple spera che una simile dinamica si possa replicare anche per l'AI, trasformando iOS, macOS e gli altri sistemi operativi in <strong>piattaforme centrali per le applicazioni intelligenti.</strong> Una crescita in questa direzione potrebbe avere anche un impatto economico positivo, specie in un momento in cui <a href="https://www.hdblog.it/apple/articoli/n618880/siri-opzionale-europa-apple-cosa-cambia/">Apple deve affrontare nuove pressioni normative</a> che potrebbero limitare le entrate provenienti dalle commissioni sugli abbonamenti in-app.</p>    <p>Attualmente, gli sviluppatori che desiderano integrare funzionalit&#224; AI nelle loro app su piattaforma Apple <strong>si affidano perlopi&#249; a modelli open source</strong> importabili tramite Core ML o a soluzioni di terze parti come TensorFlow di Google. Non mancano, inoltre, app complete basate su modelli proprietari, come ChatGPT, Microsoft Copilot, Claude di Anthropic, Grok di xAI e Perplexity.</p>    <p>Parallelamente all'apertura dei modelli AI, Apple sta lavorando anche su<strong> nuove funzionalit&#224; per gli utenti finali.</strong> Tra queste figura <a href="https://www.hdblog.it/smartphone/articoli/n618197/ios-19-ai-batteria-autonomia-iphone-17-air/">una modalit&#224; di gestione della batteria</a> basata sull'intelligenza artificiale, pensata per ottimizzare l'autonomia, e <a href="https://www.hdblog.it/apple/articoli/n569092/apple-coach-salute-ia/">una versione evoluta dell'app Salute</a> con funzioni di coaching virtuale. Quest'ultima, aggiunge Gurman, non sar&#224; comunque pronta prima del 2026.</p>

UN SISTEMA OPERATIVO PI&#217; COERENTE<p>La WWDC sar&#224; principalmente l'occasione per presentare<strong> le versioni aggiornate di iOS, iPadOS e macOS</strong>, parte di un progetto interno chiamato &#8220;Solarium&#8221;. L'obiettivo &#232; rendere le<strong> interfacce pi&#249; coerenti e armoniche tra loro</strong>, ispirandosi al linguaggio visivo di visionOS, il sistema operativo del visore Vision Pro.</p>    <p>Infine, l'azienda punta a introdurre entro il ciclo di rilascio di<a href="https://www.hdblog.it/ios-19/"> iOS 19 </a>una nuova versione della tecnologia App Intents, che permetter&#224; <strong>un controllo pi&#249; preciso delle funzionalit&#224; delle app attraverso Siri.</strong> Si tratta di un passo aggiuntivo per trasformare l'assistente vocale in un punto di accesso avanzato all'ecosistema AI di Apple, allineandosi con le aspettative degli sviluppatori e degli utenti in un mercato in rapida evoluzione.</p> 

	
				


 


	
				 
			
	
			</div>