---
author: HDblog.it
canonical_url: https://www.hdblog.it/hardware/articoli/n618971/xiaomi-investire-7-miliardi-dollari-sviluppo-chip/
date: '2025-05-20T05:45:00'
excerpt: Impegno a lungo termine per i prossimi 10 anni.
image: assets/media/2kohhZaVCTCalvkS_Ioo5Q-S6q7BWLZ4G72b4N2CsxQ5A.webp
source: hdblog
tags:
- Android
- Xiaomi
title: Xiaomi pronta a investire quasi 7 miliardi di dollari nello sviluppo di chip
---
<div><p>In quella che si prospetta essere come una settimana molto importante per <strong>Xiaomi, </strong>in cui <a href="https://www.hdblog.it/smartphone/articoli/n618915/xiaomi-lancio-prodotti-soc-15s-pro/"><strong>sveler&#224; il nuovo chip mobile da 3 nanometri</strong></a> insieme a nuovi dispositivi, il colosso cinese fa sapere che prevede di <strong>investire circa 7 miliardi di dollari nella progettazione di semiconduttori </strong>nel corso di un decennio. La notizia &#232; stata confermata dal suo fondatore e amministratore delegato <strong>Lei Jun</strong> in un post sul social media cinese Weibo.</p><p>Nel post si legge che la compagnia cinese &#232; ben consapevole delle difficolt&#224; che risiedono nella<strong> produzione di chip</strong>, ma &#232; sicura di aver formulato un <strong>piano di investimento a lungo termine efficace e continuativo</strong>, che si tradurr&#224; in almeno dieci anni di progettazione per una spesa di circa 50 miliardi di yuan. Il primo chip, come detto in apertura,<strong> <a href="https://www.hdblog.it/hardware/articoli/n618910/xiaomi-xring-o1-processori-potenza-dettagli/">Xring 01</a></strong> verr&#224; presentato nel corso di un evento il prossimo 22 maggio, in cui faranno capolino anche nuovi dispositivi. </p>    <p>Non &#232; la prima volta che Xiaomi prova a investire nella progettazione di chip: il primo tentativo &#232; stato fatto nel 2014, salvo interrompere il progetto a causa di una serie di imprevisti. Lei ha spiegato che la <strong>ripresa dell'attivit&#224; &#232; iniziata nel 2021 </strong>perch&#233; l'azienda ha sempre <strong>"sognato" di diventare una grande compagnia tecnologica anche attraverso lo sviluppo di chip</strong> e l'ha definita come una dura battaglia che non pu&#242; essere evitata.</p><p>Obiettivo di Xiaomi &#232; dunque quello di produrre<strong> chip integrati da utilizzare nei propri smartphone</strong> seguendo la strada tracciata da Apple che ha reso <strong>popolare il sistema del processo system-on-a-chip (SoC)</strong>, che consiste nel combinare le funzioni essenziali in un unico circuito allo scopo di risparmiare spazio e consumi. </p>    <p>Xiaomi diventer&#224; quindi l'ultima azienda tecnologica cinese a concentrarsi sullo sviluppo di chip proprietari: il tutto all'interno dello scenario delicato della <a href="https://www.hdblog.it/hardware/articoli/n601633/usa-cina-sanzioni-chip-produzione-materie-prime/"><strong>guerra commerciale tra Stati Uniti e la Cina</strong></a>. Huawei ha gi&#224; annunciato di essere pronta a testare nuovi e potenti chip AI che saranno in grado di competere con quelli di Nvidia. </p></div>