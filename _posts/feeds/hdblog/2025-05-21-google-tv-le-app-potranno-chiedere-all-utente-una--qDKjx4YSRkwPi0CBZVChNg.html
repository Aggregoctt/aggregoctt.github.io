---
author: HDblog.it
canonical_url: https://www.hdblog.it/tv/articoli/n619234/google-tv-app-popup-recensioni-telecomando/
date: '2025-05-21T17:55:00'
excerpt: Si potranno lasciare direttamente con il telecomando oppure inviare allo
  smartphone, da cui è più semplice digitare.
image: assets/media/qDKjx4YSRkwPi0CBZVChNg-5CJYiVi7U5t0DGY9GEpHtw.webp
source: hdblog
tags:
- Android
- Google
title: Google TV, le app potranno chiedere all'utente una recensione
---
<div><p><strong>La richiesta di recensioni da parte delle app &#232; in arrivo anche su <a href="https://www.hdblog.it/android-tv/">Android TV</a> e <a href="https://www.hdblog.it/google-tv/">Google TV</a></strong><a href="https://www.hdblog.it/google-tv/">: l&#8217;ha confermato</a> il colosso di Mountain View in una sessione dedicata al sistema operativo per televisori nell&#8217;ambito della <a href="https://www.hdblog.it/google-io/">conferenza I/O 2025</a>. La pratica, naturalmente, &#232; tutt&#8217;altro che sconosciuta su altri form factor come smartphone, tablet e PC, ma finora era rimasta lontana dagli schermi pi&#249; grandi.</p>    <p>L&#8217;implementazione di Google prevede che l&#8217;utente potr&#224; esprimere una valutazione <strong>sia direttamente dal televisore</strong> con  il telecomando, specificando solo il numero di stelline oppure scrivendo una recensione usando la tastiera a schermo, <strong>sia inviando la richiesta allo smartphone</strong>, dove chiaramente la digitazione &#232; enormemente facilitata grazie ai touch screen.</p><p>Google spiega che <strong>le recensioni e le valutazioni sono strumenti essenziali per gli sviluppatori</strong>, che tramite esse raccolgono feedback sia qualitativo sia quantitativo prezioso, quindi le In-App Ratings API e le Reviews API arrivano anche sui sistemi operativi per TV. Tutto vero e sacrosanto, per carit&#224;, ma da semplici utenti bisogna ammettere che alle volte se ne farebbe anche a meno, diciamo cos&#236;.</p>    <p>&#200; importante precisare che<strong> gli sviluppatori dovranno decidere di implementare le nuove API</strong>, quindi non &#232; i pop-up compariranno immediatamente su qualsiasi app e gioco da un giorno all&#8217;altro. Naturalmente ci sono diverse altre novit&#224; in arrivo per la piattaforma, ma sono prevalentemente lato sviluppatore - se si esclude il gi&#224; discusso arrivo di Gemini, e il passaggio ad Android 16 come fondamenta dell&#8217;OS.</p></div>