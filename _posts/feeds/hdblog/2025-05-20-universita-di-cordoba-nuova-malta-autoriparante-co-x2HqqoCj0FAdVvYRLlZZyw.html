---
author: HDblog.it
canonical_url: https://www.hdblog.it/green/articoli/n618980/nuova-malta-autoriparante-come-romani/
date: '2025-05-20T07:05:00'
excerpt: Presentata dall'università di Cordoba la ricetta di una malta autoriparante.
image: assets/media/x2HqqoCj0FAdVvYRLlZZyw-79eF5t2bUvqqW6ll1kJhPg.webp
source: hdblog
tags:
- Articolo
title: 'Università di Cordoba: nuova malta autoriparante, come ai tempi dei Romani'
---
<div><p>Le opere realizzate durante l&#8217;epoca dell&#8217;<strong>Impero romano</strong> testimoniano l&#8217;efficacia straordinaria di un composto cementizio in grado di <strong>rigenerarsi autonomamente</strong>, mantenendo la propria integrit&#224; anche dopo secoli. Ma ad applicare questa capacit&#224; ai sistemi infrastrutturali moderni ci ha pensato un team dell&#8217;<strong>Universit&#224; di Cordoba</strong>, che ha sviluppato una speciale <strong>malta autorigenerante</strong>, particolarmente adatta per l&#8217;impiego nella fase di post-tensione di strutture complesse come ponti, dighe e grattacieli.</p>    <p>La ricerca &#232; stata pubblicata sulla rivista <strong>Materials and Structures</strong> ed &#232; intitolata: &#8220;Systematic study on mix design optimization and on fresh properties of grouts containing crystalline admixtures&#8221;.</p><p>Il vero ostacolo nello sviluppo di questo materiale non &#232; stato solo trovare la giusta combinazione chimica, ma garantire che le sue <strong>propriet&#224; </strong>restassero <strong>stabili </strong>durante tutte le fasi di utilizzo: <strong>dalla miscelazione alla posa</strong>, fino al comportamento a lungo termine. Numerose sperimentazioni hanno portato a una formula che conserva la lavorabilit&#224; del cemento e, allo stesso tempo, ne migliora la resistenza.</p>    <p>Secondo i ricercatori coinvolti, tra cui <strong>Suelen da Rocha </strong>dell&#8217;Universit&#224; di Cordoba, questa malta speciale sarebbe adatta anche a <a href="https://www.hdblog.it/green/articoli/n611681/eventi-climatici-estremi-metropoli-stravolte/">condizioni ambientali estreme</a>, come ambienti marini o grandi opere soggette a stress continui. Il prossimo passo sar&#224; valutarne la capacit&#224; di resistere alla <strong>corrosione</strong>. Oltre a ridurre i costi di manutenzione e a prolungare la vita utile delle strutture, questo approccio rappresenta un significativo <strong>vantaggio ambientale</strong>: limita l&#8217;uso di nuove risorse e riduce gli interventi invasivi su edifici e infrastrutture esistenti.</p>

	
				


</div>