---
author: HDblog.it
canonical_url: https://www.hdmotori.it/audi-q9-2027-maxi-suv-foto-caratteristiche/
date: '2025-05-16T10:30:30'
excerpt: 'Nuova Audi Q9 2027: il maxi SUV si prepara a dare battaglia a BMW X7 e Cadillac
  Escalade'
image: assets/media/Q2I0ouoUJnj5ekSYlPXn6Q-Bpc39STe-ZO7F4Ov-aNRBw.webp
source: hdblog
tags:
- Auto
title: 'Audi Q9 2027: il maxi SUV si mostra in foto. Le caratteristiche'
---
<div>
                            
                    
                                                                                                                                                                                                                                                
            
                        <p>Le fasi di sviluppo dell&#8217;<a href="https://www.hdmotori.it/audi-articoli-n615637-audi-q9-2026-suv-cosa-sappiamo-anticipazioni/" target="_blank" rel="noopener">Audi Q9 2027</a> stanno entrando in una fase avanzata, come dimostrano le pi&#249; recenti foto spia che ritraggono<strong> un prototipo sempre meno camuffato</strong> e dotato ormai di numerosi componenti definitivi. Dopo vari avvistamenti con pesanti rivestimenti, il nuovo SUV della casa dei quattro anelli si mostra oggi in una veste molto pi&#249; vicina alla versione di serie, rivelando un&#8217;identit&#224; estetica sempre pi&#249; distinta rispetto alla Q7 da cui cerca di prendere le distanze.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="come-cambia">COME CAMBIA</h2>
    
    
                
    
                        
                        
                        
                            
                            
                        

            
                        
<p>L&#8217;elemento visivo pi&#249; evidente &#232; <strong>l&#8217;ampia calandra frontale</strong>, massiccia e dal forte impatto scenico, caratterizzata da 16 barre verticali e dal logo Audi spostato verso la parte superiore. Il frontale si completa con gruppi ottici sdoppiati e una presa d&#8217;aria inferiore dalle forme decise, dove si incrociano elementi orizzontali e verticali e dove spicca un sensore centrale, probabilmente legato ai sistemi avanzati di assistenza alla guida.</p>
  
            
                        
                            
                            
                        

            
                        
<p>Se la vista laterale risulta meno d&#8217;effetto rispetto al frontale, alcuni dettagli meritano attenzione. Il cofano si allunga in avanti prima di incontrare<strong> un parabrezza fortemente inclinato</strong>, che accompagna un tetto discendente corredato di mancorrenti dalle dimensioni generose. Il profilo della carrozzeria &#232; scolpito e<strong> si notano le maniglie a filo ispirate alla Ford Mustang Mach-E</strong>. I passaruota ospitano cerchi di grandi dimensioni, equipaggiati con pneumatici Continental SportContact, pensati per garantire prestazioni elevate su strada.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="il-family-feeling-rimane">IL FAMILY FEELING RIMANE</h2>
    
    
                
    
                        
                        
                        
                            
                            
                        

            
                        
<p>La zona posteriore richiama <strong>il linguaggio stilistico introdotto dalla </strong><a href="https://www.hdmotori.it/audi-articoli-n617444-nuova-audi-a6-plug-in-hybrid-autonomia-prezzi/" target="_blank" rel="noopener">nuova A6</a>, con gruppi ottici a forma di boomerang uniti da una sottile fascia luminosa. Il paraurti, leggermente incassato, ospita ora due terminali di scarico.</p>
 
<p>Non ci sono ancora immagini dell&#8217;abitacolo, ma &#232; probabile che <strong>la Q9 erediti l&#8217;impostazione tecnologica di modelli recenti</strong> come A6 e Q6 e-tron. Ci si attende quindi la presenza di un quadro strumenti digitale da 11,9 pollici, un display infotainment centrale da 14,5 pollici e un terzo schermo da 10,9 pollici dedicato al passeggero anteriore.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="piattaforma-combustion">PIATTAFORMA COMBUSTION</h2>
    
    
                
    
                        
                        
                        
                            
                            
                        

            
                        
<p>Sotto il profilo tecnico, la Q9 pogger&#224; sulla piattaforma Premium Platform Combustion (PPC) e sar&#224; disponibile con<strong> motorizzazioni termiche e ibride plug-in</strong>. Tra le unit&#224; previste, figura un V6 TFSI da 3,0 litri mild hybrid, che nella nuova A6 eroga 367 CV (270 kW) e 550 Nm di coppia. <strong>La gamma comprender&#224; anche versioni PHEV</strong>, potenzialmente con motore 2.0 TFSI a quattro cilindri abbinato a un&#8217;unit&#224; elettrica e a una batteria di capacit&#224; significativa, in grado di offrire potenze comprese tra 299 e 367 CV.</p>
 
    
    
                            
    
                        
                        
                        
                            
                            
                        

        
    

    

</div>