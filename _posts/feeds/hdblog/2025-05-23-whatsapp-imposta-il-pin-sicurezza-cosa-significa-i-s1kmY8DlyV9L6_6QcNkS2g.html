---
author: HDblog.it
canonical_url: https://www.hdblog.it/sicurezza/articoli/n619405/imposta-pin-sicurezza-significa-messaggio-whatsapp/
date: '2025-05-23T17:56:00'
excerpt: Un messaggio molto importante che arriva dall'account ufficiale.
image: assets/media/s1kmY8DlyV9L6_6QcNkS2g-K83P5wq4JohSoDoQ9zFqSg.webp
source: hdblog
tags:
- Sicurezza
title: 'WhatsApp, imposta il PIN sicurezza: cosa significa il nuovo messaggio'
---
<div><p>Negli ultimi giorni, diversi utenti stanno ricevendo <a href="https://www.hdblog.it/whatsapp/"><strong>su WhatsApp</strong> </a>un messaggio provenire dall'account ufficiale del servizio. Questo messaggio, che ha fatto<strong> temere inizialmente all'ennesima truffa</strong>, &#232; in realt&#224; <strong>una procedura di sicurezza ufficiale</strong> come si intuisce dal fatto che arriva da un account verificato con tanto di spunta blu. </p>    <p><strong>L'account di WhatsApp </strong>&#232; una novit&#224; per i suoi utenti quindi &#232; normale che in un primo momento lasci un po' spiazzati. In realt&#224;, le comunicazioni inviate sono sempre molto importanti, come in questo caso che mira ad accrescere il livello di sicurezza del proprio account.</p><p>Il testo completo del messaggio, che &#232; accompagnato da un breve filmato, recita cos&#236;:</p>

<blockquote>
<p>Aggiungi un ulteriore livello di sicurezza.<strong> Sapevi di poter impostare un PIN per rendere il tuo account WhatsApp ancora pi&#249; sicuro?</strong> Attiva la verifica in due passaggi e raddoppia la protezione del tuo account.</p>
</blockquote>

<p>Al termine del messaggio &#232; possibile cliccare su<strong> Inizia</strong> per dare il via alla procedura certificata e, ripetiamo ancora una volta, ufficiale: quindi assolutamente sicura. Cosa accade allora? Prima di tutto<strong> viene chiesto di impostare un PIN a sei cifre </strong>a proprio piacimento che verr&#224; usato da ora in avanti per accedere al proprio account. A quel punto bisogner&#224; <strong>inserirlo una seconda volta </strong>per conferma.</p>    <p>Fatto questo, WhatsApp chieder&#224; anche di<strong> aggiungere un indirizzo e-mail sicuro </strong>nel caso si dimenticasse il PIN: questo passaggio &#232; tuttavia <strong>facoltativo</strong> e la<strong> verifica in due passaggi sar&#224; gi&#224; attiva</strong>. Si tratta di una procedura molto importante e sempre pi&#249; diffusa che nasce allo scopo di proteggere al meglio il proprio account.</p>    <p><strong>Come funzioner&#224; su WhatsApp? </strong>Molto semplice: ogni volta che si registrer&#224; il proprio numero di cellulare nell'applicazione, che sia per un nuovo telefono o una formattazione, <strong>bisogner&#224; inserire il PIN scelto per effettuare l'accesso</strong>. Per rendere tutto ancora pi&#249; sicuro, come detto, <strong>&#232; possibile aggiungere anche un'indirizzo e-mail</strong>, che servir&#224; per recuperare l'account nel caso ci fossero problemi con il PIN o si dovesse semplicemente dimenticarlo.</p>    <p>Un ottimo modo per WhatsApp di <strong>inaugurare la sua chat ufficiale con gli utenti</strong>: una chat a cui ovviamente non &#232; possibile rispondere, ma che servir&#224; soltanto per le comunicazioni importanti del servizio, come questa che abbiamo raccontato.</p></div>