---
author: HDblog.it
canonical_url: https://www.hdmotori.it/nuova-porsche-911-gt2-rs-motore-cavalli-foto-spia/
date: '2025-05-15T16:30:15'
excerpt: Alcune foto spia mostrano un prototipo della nuova regina delle 911 durante
  i test
image: assets/media/HUZdE2GJMSLooXs8eTY1dw-c8KGfszqoq0BoDzDkaEsgg.webp
source: hdblog
tags:
- Auto
title: 'Nuova Porsche 911 GT2 RS in arrivo: oltre 700 CV per spodestare la GT3 RS'
---
<div>
                            
                    
                                                                                                                        
            
                        <p>Grazie alla presenza di prese d&#8217;aria sportive, spoiler vistosi, telaio ottimizzato per la pista e un sei cilindri che suona una melodia fantastica con i suoi 525 CV, la <a href="https://www.hdmotori.it/porsche-articoli-n615657-porsche-911-gt3-record-nurburgring-cambio-manuale/">Porsche 911 GT3 RS</a> rappresenta una categoria completamente separata rispetto alla Carrera d&#8217;ingresso ed &#232; la <strong>regina del fantastico mondo che porta il logo 911.</strong> Anche lei per&#242; in questo momento sta iniziando a tremare, vista l&#8217;iniziativa del marchio di<strong> riportare in vita la possente GT2 RS.</strong></p>
<p>Alcune foto spia mostrano un<strong> prototipo</strong> della nuova regina delle 911 durante i test eseguiti nel celebre circuito del Nurburgring e nelle strade ad esso circostanti in Germania, e solo da queste, &#232; possibile scorgere la <strong>larghezza maggiorata</strong> della vettura rispetto alla GT3 RS.</p>
  
            
                        
                            
                            
                        

            
                        
<p>I parafanghi anteriori sembrano identici a quelli montati sulla famosa GT3 RS, anche se <strong>si estendono maggiormente verso l&#8217;esterno</strong>, mentre quelli anteriori presentano estensioni rivettate.</p>
<p>Le modifiche conferiscono un <strong>aspetto quasi insolito</strong> a questo prototipo che infatti sembra montare una carreggiata standard della GT3 RS, facendo risultare le ruote quasi &#8220;perse" all&#8217;interno dei passaruota. C&#8217;&#232; da dire per&#242; che quando la GT2 RS verr&#224; svelata, &#232; lecito aspettarsi che<strong> i parafanghi possano ospitare ampi cerchi forgiati,</strong> in grado di offrire ancor pi&#249; grip e trazione.</p>
<p>Di questi elementi la nuova GT2 ne avr&#224; parecchio bisogno, visto che le indiscrezioni parlano di un <strong>motore 6 cilindri turbo</strong> assistito da un<strong> sistema ibrido</strong>, capace di erogare una potenza complessiva <strong>superiore ai 710 CV</strong>. Molte supercar questa potenza la superano di gran lunga, questo &#232; vero, ma se si pensa al distacco con la sorella GT3 RS, che attualmente detiene il <strong>quarto posto</strong> nella classifica delle pi&#249; veloci al Nurburgring,&#160; allora &#232; pi&#249; facile comprendere quanto interessanti siano questi numeri.</p>
 
<p>Questa vettura che si prepara all&#8217;uscita dovr&#224; prendere un&#8217;<strong>eredit&#224; molto pesante,</strong> considerato che succeder&#224; la vecchia GT2 RS che, con il pacchetto prestazioni Manthey, si &#232; aggiudicata il titolo di <strong>seconda pi&#249; veloce al Nurburgring</strong>, battuta solo dalla potentissima e costosissima AMG One.</p>
<p>Nonostante la GT2 RS, se comparata con le pi&#249; grandi e potenti supercar in circolazione, possa risultare quasi economica, le previsioni parlano di un <strong>rincaro del cartellino d&#8217;acquisto</strong>. Nel 2019 infatti questo modello aveva un prezzo di <strong>294.450 dollari</strong> e ora, secondo quanto riportato da uno screenshot trapelato da un concessionario tedesco ritraente una configurazione della 992 GT2 RS, il prezzo si aggira intorno ai<strong> 504.000 dollari.&#160;</strong></p>
 
    
    
                            
    
                        
                        
                        
                            
                            
                        

        
    

    

</div>