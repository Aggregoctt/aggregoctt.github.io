---
author: HDblog.it
canonical_url: https://www.hdblog.it/windows/articoli/n618678/whatsapp-beta-novita-interfaccia-windows/
date: '2025-05-16T09:05:00'
excerpt: Tante novità estetiche già viste anche su macOS
image: assets/media/-VIxdHhWlEPB3xLij17QPg-4TWib69FFEi4lePRirL8Gg.webp
source: hdblog
tags:
- Windows
title: WhatsApp Beta cambia faccia su Windows nell'ultimo aggiornamento
---
<div><p><a href="https://www.hdblog.it/whatsapp/">WhatsApp</a> ha iniziato a lavorare ad una <strong>significativa revisione dell'interfaccia utente</strong> per la sua applicazione desktop dedicata a <strong>Windows</strong>, avvistata dai colleghi di WABetaInfo. Questo aggiornamento mira ad allineare l'esperienza su Windows a quella, pi&#249; moderna, <strong>gi&#224; offerta da WhatsApp Web e dalla versione per macOS</strong>, introducendo in particolare i tab dedicati ad una gestione pi&#249; organica dei Canali e delle Community, con lo scopo di fornire un'esperienza utente unificata e fluida attraverso le diverse piattaforme.</p><p>Una delle novit&#224; principali &#232; l'introduzione di una scheda specifica per i Canali, che ora permette finalmente anche agli utenti Windows di <strong>visualizzare, seguire e scoprire nuovi canali tematici in maniera integrata</strong>, replicando funzionalit&#224; simili a quelle recentemente rese ampiamente disponibili sull'app per macOS (a partire dalla versione 25.7.77, che ha unificato stati e canali nella scheda "Aggiornamenti"). Per facilitare la scoperta di nuovi contenuti, &#232; presente una <strong>sezione apposita che categorizza i canali</strong>, i quali vengono gestiti automaticamente appena un utente decide di seguirli anche da dispositivi Android o iOS, in modo da sincronizzare il tutto e garantire un'esperienza d'uso coerente tra le varie versioni.</p><p>Oltre a ci&#242; &#232; stata potenziata anche<strong> la gestione delle Community</strong>, che ora dispongono di una sezione dedicata, facilmente accessibile dalla barra laterale dell'applicazione, rendendo pi&#249; semplice per gli utenti visualizzare e amministrare le proprie community, restare aggiornati sugli annunci e seguire le attivit&#224; dei vari gruppi senza la necessit&#224; di passare continuamente al proprio dispositivo mobile. L'interfaccia rinnovata, inoltre, mette in maggiore evidenza i gruppi attivi all'interno delle community, garantendo un accesso pi&#249; rapido alle conversazioni e agli eventi di rilievo.</p>

<p>La nuova interfaccia utente, che include l'interfaccia aggiornata e le funzionalit&#224; potenziate per canali e community, &#232; attualmente<strong> in fase di rilascio beta per un primo gruppo di utenti </strong>che installano gli ultimi aggiornamenti di WhatsApp per Windows disponibili sul Microsoft Store. La distribuzione si estender&#224; progressivamente ad altri account nel corso delle prossime settimane, portando cos&#236; l'app Windows al passo con le altre versioni e migliorando l'integrazione delle pi&#249; recenti funzionalit&#224; introdotte da WhatsApp.</p></div>