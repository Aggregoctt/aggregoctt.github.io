---
author: HDblog.it
canonical_url: https://www.hdblog.it/hardware/articoli/n619166/amazon-sviluppo-notebook-pieghevole-fold/
date: '2025-05-21T08:50:00'
excerpt: Potrebbe essere prodotto tra il 2026 e il 2027
image: assets/media/ZnV1ns5BfuBXvEFK7RwfRQ-SHKKqr9bYnV0G6mJFbyLuw.webp
source: hdblog
tags:
- Tecnologia
- Amazon
title: 'Anche Amazon vuole il suo "MateBook Fold": comincia lo sviluppo del pieghevole'
---
<div><p>La <a href="https://www.hdblog.it/hardware/articoli/n618928/matebook-fold-ultimate-design/">presentazione del MateBook Fold Ultimate Design di Huawei</a>, avvenuta questo luned&#236;, &#232; solo la prima di una serie di <strong>portatili pieghevoli</strong> che arriveranno sul mercato nel corso dei prossimi anni. Sebbene il dispositivo di Huawei non sia certo il primo esponente di questa categoria, si tratta senza dubbio di quello pi&#249; avanzato e raffinato, specialmente dal punto di vista della realizzazione hardware. </p>    <p>A voler entrare in questo settore non c'&#232; solo Apple, come testimoniato da <a href="https://www.hdblog.it/portatili/articoli/n590601/macbook-pieghevole-ipad-ritardo-produzione/">diversi rumor emersi negli scorsi mesi</a>, ma <strong>pare che ci sia anche Amazon</strong>, la quale starebbe lavorando ad un <strong>prodotto basato esattamente su questo concetto</strong>.</p><p>A darci questa indiscrezione &#232; il noto Ming-Chi Kuo, il quale ha commentato la presentazione del MateBook sottolineando come sia a conoscenza del fatto che Amazon stia sviluppando internamente un PC portatile pieghevole, la cui <strong>produzione di massa dovrebbe cominciare tra il 2026 e il 2027</strong>.</p>    <p>Le tempistiche sono migliori di quelle attese per Apple, la quale potrebbe portare in commercio il suo pieghevole solo tra il 2027 e il 2028 (tuttavia sar&#224; anticipato dal lancio di un <a href="https://www.hdblog.it/iphone-pieghevole/">iPhone pieghevole</a>), anche se &#232; bene prendere con le pinze queste tempistiche - sia per Amazon che per Apple - data la natura di prodotti simili, i quali possono presentare diverse criticit&#224; durante il loro sviluppo e quindi non &#232; da escludere l'eventualit&#224; di un rinvio.</p>    <p>Al momento non sappiamo se Amazon collaborer&#224; con qualche partner esterno per quanto riguarda il sistema operativo del suo prodotto; visto quanto offerto da Huawei, <strong>non sarebbe strano vedere un prodotto interamente incentrato su una versione pi&#249; performante di FireOS</strong>, tuttavia &#232; anche plausibile una collaborazione con Microsoft per realizzare un portatile basato su <strong>Windows</strong>, per parlare ad un pubblico pi&#249; ampio. Ma questi dettagli verranno svelati solo da rumor futuri, quindi per il momento registriamo solo l'interesse da parte di Amazon per questa categoria.</p></div>