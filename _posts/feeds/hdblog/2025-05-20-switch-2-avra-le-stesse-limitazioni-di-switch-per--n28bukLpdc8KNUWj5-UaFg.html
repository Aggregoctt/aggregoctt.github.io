---
author: HDblog.it
canonical_url: https://www.hdblog.it/nintendo/articoli/n618977/switch-2-registrazione-video-clip-durata-secondi/
date: '2025-05-20T06:15:00'
excerpt: 30 secondi vi bastano?
image: assets/media/n28bukLpdc8KNUWj5-UaFg-79kTSwBEUX0w3Jfn7QmTCg.webp
source: hdblog
tags:
- Games
- Nintendo
title: Switch 2 avr√† le stesse limitazioni di Switch per la registrazione di video
---
<div><p>Con Switch 2 Nintendo ha ampliato le possibilit&#224; di condivisione del gameplay nel contesto multiplayer <a href="https://www.hdblog.it/nintendo/articoli/n617626/nintendo-switch-2-gamechat-monitorata-sicurezza/">con GameChat</a>, s&#236;, ma live: per la registrazione di clip, invece, l'approccio sintetico scelto &#232; di piena continuit&#224; col passato. E questo nonostante sulle altre piattaforme, <a href="https://www.hdblog.it/playstation-5/">come PS5</a>, sia possibile effettuare registrazioni del proprio gameplay fino a 30 minuti, che salgono a 60 minuti se si utilizza un dispositivo di archiviazione esterno.</p>    <p>La scelta della grande N, sebbene possa deludere alcuni, &#232; comunque sensata se si pensa al pubblico generalista: consentire registrazioni lunghe rischierebbe di ingombrare la memoria di un sistema che &#232; comunque portatile:<a href="https://www.hdblog.it/nintendo/articoli/n616315/switch-2-game-key-card-giochi-terze-parti-download/"> e tra Game Key Card</a> e giochi digitali a prezzi inferiori di quelli fisici stiamo parlando di una risorsa ancora pi&#249; preziosa che in passato. Certo, magari consentire almeno un'opzione da 60 secondi non sarebbe stato male. Per catturare sessioni di gioco pi&#249; lunghe di 30 secondi su Switch 2, quindi, rester&#224; necessario dotarsi di una scheda di acquisizione interna.</p>

<p>Al momento, non sono state condivise informazioni sulla possibilit&#224; che la Switch 2 possa registrare video a risoluzioni e frame rate superiori rispetto alla Switch originale, che era limitata a 720p e 30 fps. &#200; plausibile immaginare che la nuova console offra un miglioramento, seppur marginale, in questo aspetto, ma Nintendo non ha ancora rilasciato commenti ufficiali in merito: &#232; possibile, a questo punto, che lo scopriremo al lancio, quando finalmente avremo la console tra le mani.</p></div>