---
author: HDblog.it
canonical_url: https://www.hdmotori.it/carburanti-riforma-accise-benzina-diesel-maggiore-spesa/
date: '2025-05-16T08:30:59'
excerpt: Il Codacons ha fatto i conti su quanto impatter&agrave; sulle tasche degli
  italiani la riforma delle accise
image: assets/media/6ep5OEJeNHO7wz5d_-eJwQ-2VStxhVSn6O1OZXASGIsjA.webp
source: hdblog
tags:
- Auto
title: Carburanti, quanto costa agli italiani la riforma delle accise?
---
<div>
                            
                    
                                                                                
            
                        <p>Nella giornata di ieri &#232; scattato il piano del Governo che porter&#224; in <strong>5 anni ad allineare le accise del diesel con quelle della benzina</strong>. Con la pubblicazione in Gazzetta Ufficiale del decreto interministeriale, <a href="https://www.hdmotori.it/riforma-accise-carburanti-aumento-diesel-riduzione-benzina/">con effetto immediato</a> ci sono <strong>1,50 centesimi in pi&#249; sulle accise per il diesel</strong> e <strong>1,50 centesimi in meno su quelle della benzina</strong>. Quali sono gli <strong>effetti per i cittadini</strong> di questa misura fiscale voluta dal Governo? Cio&#232; <strong>quanto impatter&#224; sulla spesa</strong> per effettuare un pieno di carburante? C&#8217;&#232; chi ha fatto i conti e nello specifico il Codacons che ha fornito alcuni dati interessanti.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="la-maggior-spesa-per-le-auto-diesel">LA MAGGIOR SPESA PER LE AUTO DIESEL</h2>
    
    
                
    
                        
                        
                        
                            
                            
                        

            
                        
<p>Partendo dai dati di URAE che ci dicono con in Italia ci sono <strong>17.057.000 auto benzina</strong> (42% del totale delle vetture circolati) e <strong>16.602.000 auto diesel</strong> (40,9% del totale), il Codacons ha calcolato che il riallineamento delle accise di 1,5 centesimi al litro <strong>coster&#224; in totale 364,5 milioni di euro</strong> annui agli automobilisti che <strong>utilizzano un&#8217;automobile alimentata a gasolio</strong>. In particolare, la <strong>spesa per un pieno aumenter&#224; di quasi un euro</strong> (0,915 euro IVA incusa, a vettura). Dunque, nell&#8217;ipotesi di due pieni al mese, si stima una <strong>maggiore spesa annua</strong> per il rifornimento del gasolio di <strong>21,96 euro</strong>.</p>
<p>Ovviamente, contestualmente ci sar&#224; una <strong>riduzione della spesa</strong> per chi dispone di <strong>un&#8217;auto a benzina</strong>. Con circa 17 milioni di vetture dotate di questa alimentazione su strada, si stima un <strong>risparmio complessivo annuo di 374,5 milioni di euro</strong>.</p>
 
    
    
                            
    
                        
                        
                        
                            
                            
                        

        
    

    

</div>