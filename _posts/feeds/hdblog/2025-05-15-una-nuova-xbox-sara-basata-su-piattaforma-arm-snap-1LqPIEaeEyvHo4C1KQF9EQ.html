---
author: HDblog.it
canonical_url: https://www.hdblog.it/hardware/articoli/n618616/nuova-xbox-basata-armsnapdragon/
date: '2025-05-15T17:40:00'
excerpt: Lo suggerisce un annuncio di lavoro.
image: assets/media/1LqPIEaeEyvHo4C1KQF9EQ-ENSpsK6bL66TpdTVUwmNxg.webp
source: hdblog
tags:
- Games
- Microsoft
title: Una nuova Xbox sar√† basata su piattaforma ARM/Snapdragon?
---
<div><p>Il futuro di <strong>Xbox</strong> potrebbe essere basato su una <strong>piattaforma ARM/Snapdragon</strong>. A suggerirlo &#232; una nuova offerta di lavoro scoperta online e riportata sul forum di ResetERA, in cui si menziona un annuncio di lavoro da parte di Qualcomm per un responsabile alle vendite cui mansione prevede il<strong> supporto alle attivit&#224; di vendita della prossima generazione di prodotti Surface e Xbox basati su soluzioni Snapdragon</strong>.</p>    <p>L'indizio &#232; dunque che la<strong> piattaforma ARM/Snadragon possa alimentare una piattaforma Xbox futura</strong>: difficile dire se si tratter&#224; del successore di Xbox Series X e S oppure di una sempre chiacchierata<a href="https://www.hdblog.it/games/articoli/n614578/microsoft-phil-spencer-xbox-portatile/"> <strong>console portatile realizzata in casa da Microsoft</strong></a> e da affiancare a soluzioni brandizzate Xbox, come <a href="https://www.hdblog.it/asus/articoli/n617536/rog-ally-2-xbox-handheld-immagini-reali-specifiche/"><strong>sembra accadr&#224; con ROG Ally 2</strong></a>.</p><p>L'utilizzo di una piattaforma ARM/Snadragon darebbe<strong> indubbi vantaggi in termini di efficienza energetica</strong>, ma potrebbe anche creare <strong>non pochi problemi di compatibilit&#224; con il passato basato su architettura x86</strong> su cui sono nate <strong>Xbox One e Xbox Series X/S</strong>. Per un'azienda come Microsoft, che ha fatto della retrocompatibilit&#224; uno dei suoi punti di forza, &#232; un fattore da considerare e che non sar&#224; sottovalutato.</p>    <p>D'altro canto, &#232; difficile adesso <strong>delineare quale sar&#224; davvero il futuro in termini di hardware per il brand Xbox</strong>. Il colosso di Redmond, consapevole della forza dei propri giochi, ha abbracciato un approccio multipiattaforma che non risparmia nessuno, neppure le saghe storiche, come accaduto con <strong>Forza Horizon e <a href="https://www.hdblog.it/microsoft/articoli/n617348/gears-of-war-reloaded-ufficiale-estate-anche-ps5/">Gears of War approdate ufficialmente persino su PlayStation</a></strong>. Phil Spencer, a capo della divisione gaming di Microsoft, ha sempre insistito sul fatto che la compagnia continuer&#224; a produrre console senza risparmiarsi in termini di potenza di calcolo.</p>    <p>Allora, non rimane che fare un recap di quello che affermano le ultime indiscrezioni: &#232; indubbio che una <strong>console portatile Xbox</strong> possa far parte della famiglia di dispositivi dedicati al gaming da parte di Redmond, ma &#232; da capire in che modo, <strong>se indipendente da un hardware casalingo oppure in qualche senso strettamente collegata</strong>.</p>    <p>Si attende solo l'ufficialit&#224; invece per vedere un handheld di terze parti brandizzato Xbox, che sar&#224;, salvo sorprese,<strong> una versione di ASUS ROG Ally 2</strong>. E poi, nonostante appunto l'approccio multipiattaforma, <strong>pare che Microsoft non voglia rinunciare a un successore di Xbox Series X/S</strong>, che stando alle promesse dei vertici della compagnia sar&#224; ancora molto potente. Resta da capire in questo domino come si incastrer&#224; questa presunta piattaforma Xbox basata su ARM/Snadragon.</p></div>