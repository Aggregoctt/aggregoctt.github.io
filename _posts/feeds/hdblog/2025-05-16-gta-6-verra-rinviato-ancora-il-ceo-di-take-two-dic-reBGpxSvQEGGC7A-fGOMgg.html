---
author: HDblog.it
canonical_url: https://www.hdblog.it/games/articoli/n618652/gta-6-nuovo-rinvio-parere-ceo-take-two/
date: '2025-05-16T07:20:00'
excerpt: Se così fosse, sarebbe uno shock anche per il CEO di Take-Two
image: assets/media/reBGpxSvQEGGC7A-fGOMgg-HR0z4LiYhgQN4unFZdHdiw.webp
source: hdblog
tags:
- Games
title: GTA 6 verrà rinviato ancora? Il CEO di Take-Two dice la sua sulla questione
---
<div><p><a href="https://www.hdblog.it/gta-6/">GTA 6</a> si appresta a diventare uno dei fenomeni videoludici pi&#249; impattanti del decennio e, dopo aver ufficialmente mancato la finestra di lancio del 2025, ora tutti gli occhi del settore sono puntati al <strong>26 maggio 2026</strong>, data in cui il titolo Rockstar sar&#224; finalmente disponibile per tutti.</p>    <p>Sembra quindi che la questione sia chiusa qui e che non ci resti che attendere, tuttavia <a href="https://www.hdblog.it/games/articoli/n618276/gta-6-rinviato-ancora-paure-speranze-settore/">diverse voci invitano alla cautela</a> anche quando viene comunicata una data di lancio cos&#236; precisa, visto che la l'eventualit&#224; che il gioco venga nuovamente rimandato non &#232; da escludere del tutto.</p>    <p>A pensarla diversamente &#232; per&#242; niente meno che il CEO di Take-Two (l'azienda che controlla Rockstar), il quale &#232; intervenuto su IGN per dire la sua sulla questione. Strauss Zelnick ha sottolineato come<strong> la compagnia abbia uno storico che testimonia affidabilit&#224; quando annuncia una data specifica</strong>, sottolineando quindi come la data del 26 maggio 2026 sia stata comunicata con la consapevolezza che deve essere rispettata.</p>    <p>Per quanto riguarda il precedente rinvio, Zelnick ha commentato in questo modo:</p>

<blockquote>
<p>Con l'avvicinarsi al completamento di un titolo che ricerca la perfezione, &#232; diventato sempre pi&#249; evidente come ci fosse bisogno di altro tempo per raggiungere la pulizia desiderata. In questo caso abbiamo pensato che con un piccolo incremento dei tempi di sviluppo si sarebbe creata la possibilit&#224; per Rockstar Games di raggiungere la sua visione creativa senza alcuna limitazione. Ovviamente abbiamo deciso di supportare a pieno questo approccio.</p>
</blockquote>

<p>Come era gi&#224; stato anticipato, il rinvio si &#232; reso necessario per confezionare un GTA 6 il pi&#249; vicino possibile alla perfezione ricercata da Rockstar, quindi speriamo che il day one non porter&#224; brutte sorprese ai giocatori, i quali si aspettano di mettere le mani su un titolo estremamente curato e pulito, pur tenendo conto della vastit&#224; senza precedenti offerta.</p></div>