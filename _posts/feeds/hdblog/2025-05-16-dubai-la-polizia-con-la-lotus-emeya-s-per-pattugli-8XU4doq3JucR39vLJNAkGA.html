---
author: HDblog.it
canonical_url: https://www.hdmotori.it/dubai-polizia-lotus-emeya-s-pattuglie-elettriche/
date: '2025-05-16T13:30:46'
excerpt: Dubai, la polizia aggiunge la Lotus Emeya-S elettrica per pattugliamenti
  a zero emissioni
image: assets/media/8XU4doq3JucR39vLJNAkGA-8QHUDEnNG4iXo4MgsCnkiA.webp
source: hdblog
tags:
- Auto
title: 'Dubai: la Polizia con la Lotus Emeya-S per pattuglie 100% EV'
---
<div>
                            
                    
                                                                                                                                                                                                                                                
            
                        <p>Nel corso del World Police Summit 2025, tenutosi al Dubai World Trade Centre, la polizia dell&#8217;emirato ha ufficialmente presentato l&#8217;ingresso della <a href="https://www.hdmotori.it/lotus-articoli-n614016-lotus-eletre-emeya-900-600-nuova-gamma-gt-gt-se/" target="_blank" rel="noopener">Lotus Emeya</a>-S nella propria flotta di pattugliamento. Si tratta di una <strong>berlina elettrica ad alte prestazioni</strong>, che va ad aggiungersi alla gi&#224; ampia collezione di supercar in dotazione al corpo di polizia del Golfo.</p>
  
            
                        
                            
                            
                        

            
                        
<p>A svelare &#8216;la nuova arma su quattro ruote&#8216; &#232; stato il maggiore generale <strong>Khalil Ibrahim Al Mansouri</strong>, assistente comandante in capo per gli affari investigativi criminali, affiancato da una delegazione ufficiale della casa automobilistica britannica, tra cui Ramzi Al Atat, direttore regionale per marketing e relazioni pubbliche di Lotus. L&#8217;esemplare mostrato al pubblico, contrassegnato dalla<strong> targa numero 75</strong>, &#232; stato accolto con curiosit&#224; da parte dei presenti, anche per le sue caratteristiche tecniche.</p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="servire-e-proteggere-8230-in-elettrico">SERVIRE E PROTEGGERE&#8230;IN ELETTRICO!</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>La Emeya-S &#232; un&#8217;auto completamente elettrica, capace di percorrere fino a 600 chilometri con una sola ricarica (secondo Lotus). Le prestazioni non sono da meno: oltre 600 cavalli di potenza (nella versione S. La R raggiunge quasi 1000 CV), velocit&#224; massima dichiarata di 250 km/h e un&#8217;accelerazione da 0 a 100 km/h in 4,2 secondi. Queste specifiche la rendono idonea a operare in aree urbane ad alta densit&#224;, mantenendo al contempo una presenza scenica che si allinea con la filosofia di visibilit&#224; della polizia di Dubai.</p>
<p>Il modello proposto offre anche <strong>soluzioni tecnologiche di ultima generazione</strong>. L&#8217;abitacolo &#232; dominato da interfacce digitali, sistemi di intrattenimento all&#8217;avanguardia e funzioni avanzate di guida autonoma. Il design, sia interno che esterno, richiama lo stile delle hyper-GT, combinando eleganza e tecnologia in chiave futuristica. Secondo i rivenditori locali, il prezzo di partenza negli Emirati Arabi Uniti si aggira sui 450.000 dirham, equivalenti a <strong>circa 113.000 euro.</strong></p>
    
    
                            
    
                        
                        
                        
                            
                            
                        

            
                            
    
                            
                                    
                                                                                                                     
                                                                            
                    
                                <h2 id="anche-attrazione">ANCHE ATTRAZIONE</h2>
    
    
                
    
                        
                        
                        
                            
                            
                        

            
                        
  
            
                        
                            
                            
                        

            
                        
<p>L&#8217;Emeya-S sar&#224; destinata al pattugliamento in zone ad <strong>alto afflusso turistico</strong> come Burj Khalifa, Mohammed Bin Rashid Boulevard e Jumeirah Beach Residence, in linea con la strategia del dipartimento volta a rafforzare il ruolo di prossimit&#224; e interazione con cittadini e visitatori. &#8220;Non si tratta solo di immagine. Questi veicoli permettono agli agenti di svolgere compiti informativi, accrescere la fiducia e avvicinarsi alla comunit&#224;&#8221;, ha sottolineato il maggiore generale Al Mansouri. Questa nuova entrata segue l&#8217;introduzione recente della Rolls-Royce Cullinan modificata da Mansory, presentata all&#8217;Arabian Travel Market 2025, e della Mercedes-AMG G63, anch&#8217;essa personalizzata dalla stessa casa di tuning tedesca.</p>
 
 
    
    
                            
    
                        
                        
                        
                            
                            
                        

        
    

    

</div>